<!DOCTYPE html>
<html lang='en' >
  <head>
  <title>فروزان یکشنبه منتظر هواداران پرسپولیس هستیم | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'فروزان: یکشنبه منتظر هواداران پرسپولیس هستیم' />
<meta property = 'og:description' content = 'یکشنبه آینده یکی از فینال‌های لیگ در استادیوم آزادی برگزار می‌شود. تقابل تراکتور کهکشانی با پرسپولیس مدعی قهرمانی می‌تواند یکی از جذاب‌ترین بازی‌های …'>
<meta property = 'og:url' content = 'http://traktornews.ir/news/2018-11-22-%D9%81%D8%B1%D9%88%D8%B2%D8%A7%D9%86-%DB%8C%DA%A9%D8%B4%D9%86%D8%A8%D9%87-%D9%85%D9%86%D8%AA%D8%B8%D8%B1-%D9%87%D9%88%D8%A7%D8%AF%D8%A7%D8%B1%D8%A7%D9%86-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%87%D8%B3%D8%AA%DB%8C%D9%85/' />
<meta property = 'og:image' content = 'http://traktornews.ir/images/https:/static.farakav.com/files/pictures/01341288.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2018-11-22-%D9%81%D8%B1%D9%88%D8%B2%D8%A7%D9%86-%DB%8C%DA%A9%D8%B4%D9%86%D8%A8%D9%87-%D9%85%D9%86%D8%AA%D8%B8%D8%B1-%D9%87%D9%88%D8%A7%D8%AF%D8%A7%D8%B1%D8%A7%D9%86-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%87%D8%B3%D8%AA%DB%8C%D9%85/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>01. January 0001</p>
      <h1 class = 'post_title'>فروزان: یکشنبه منتظر هواداران پرسپولیس هستیم</h1>
      <div class = 'post_body'>
        <div class = 'post_inner'>
        
          <img src = 'https://static.farakav.com/files/pictures/01341288.jpg' alt = 'https://static.farakav.com/files/pictures/01341288.jpg' class = 'post_thumbnail'>
        
          <p>یکشنبه آینده یکی از فینال‌های لیگ در استادیوم آزادی برگزار می‌شود. تقابل تراکتور کهکشانی با پرسپولیس مدعی قهرمانی می‌تواند یکی از جذاب‌ترین بازی‌های نیم‌فصل اول را رقم بزند.</p>
<p>از یک سو پرسپولیس که نایب‌قهرمان آسیاست و حالا می‌خواهد در لیگ به سومین قهرمانی‌اش برسد، مقابل تیمی قرار می‌گیرد که بهترین بازیکنان داخلی و خارجی را جذب کرده است. حضور سه کاپیتان تیم ملی در کنار محسن فروزان گلر باتجربه این تیم از سوژه‌های جذاب این دیدار به حساب می‌آید. فارغ از تقابل دو تیم بالای جدولی رودررویی فروزان و پرسپولیسی‌ها یکی از پرحاشیه‌ترین سکانس‌های لیگ را همواره رقم زده است.</p>
<p>فروزان فصل گذشته با پیراهن پارس‌جنوبی نتوانست پنالتی‌اش را گل کند و تیردروازه‌ها به داد بیرانوند رسیدند. حالا دوباره فروزان به آزادی می‌آید و باید انتظار هواداران دوآتیشه پرسپولیس را که دل خوشی از او ندارند، بکشد. این دیدار بیشتر از آنکه تقابل تراکتور با پرسپولیس باشد جنگ فروزان با هواداران پرسپولیس است.</p>
<!-- raw HTML omitted -->
<p>گلر تراکتورسازی پس از مدت‌ها سکوت، درباره این دیدار صحبت کرد.</p>
<h2 id="این-روزها-اوضاع-و-احوال-تراکتورسازی-چطور-است">این روزها اوضاع و احوال تراکتورسازی چطور است؟</h2>
<p>شرایط خوبی در تراکتور داریم و توانسته‌ایم با حمایت هواداران‌مان بازی‌های زیادی را ببریم. هم شرایط تیم در جدول خوب است و هم به موقع پول گرفته‌ایم که جا دارد از مسوولان باشگاه و آقای زنوزی تشکر کنم.</p>
<p>البته تراکتورسازی در نتیجه‌گیری نوسان هم داشته‌ است.</p>
<p>بدشانسی ما این بود که همه بازیکنان‌مان را از ابتدای فصل نداشتیم وگرنه مطمئن باشید که امتیازات بیشتری می‌گرفتیم. شیرینی فوتبال به همین موانع و سختی‌هایش است که بتوانیم از آنها عبور کنیم و به قهرمانی برسیم. علت اصلی نوساناتی که شما پرسیدید هم مشخص است؛ تیم ملی و برنامه‌های کی‌روش، لیگ ما را نابود کرده است.</p>
<h2 id="یعنی-شکستهایی-که-داشتید-یا-از-جام-حذفی-حذف-شدید-به-خاطر-تیم-ملی-بوده">یعنی شکست‌هایی که داشتید یا از جام حذفی حذف شدید، به خاطر تیم ملی بوده؟</h2>
<p>بله، به خاطر بازی‌های تیم ملی بود که این نتایج به دست آمد. تا می‌آمدیم روی غلتک نتیجه‌گیری بیفتیم، به خاطر بازی‌های تیم ملی لیگ را تعطیل می‌کردند آن هم بازی با تیم‌های بی‌کیفیت و ضعیف. واقعا باید برای بازی با بولیوی یک ماه تیم را تعطیل کنند؟ ما با تراکتور به همین تیم چهار گل می‌زدیم اما کی‌روش بدون توجه به کیفیت لیگ، آن را تعطیل کرد. این تعطیلی یعنی اینکه ما دوباره باید بدنسازی می‌کردیم و همین بدنسازی باعث می‌شد تا بازی اول را از دست بدهیم. تا می‌آمدیم دوباره روی فرم قرار بگیریم و دیدید که چهار گل به ذوب‌آهن زدیم، مجددا برای بازی با تیم ضعیف ونزوئلا لیگ را تعطیل کردند. از شما می‌پرسم؛ الان اسپانیا، پرتغال و دیگر تیم‌های اروپایی که در لیگ ملت‌های اروپا بازی می‌کنند، یک ماه لیگ‌ کشورشان را تعطیل می‌کنند؟ هیچ جای دنیا این کار را نمی‌کنند.</p>
<h2 id="این-تعطیلیها-بیشتر-به-خاطر-جام-ملتها-و-احتمال-موفقیت-در-آسیاست">این تعطیلی‌ها بیشتر به خاطر جام ملت‌ها و احتمال موفقیت در آسیاست.</h2>
<p>الان می‌گویند جام ملت‌ها مهم است بعد می‌شود مقدماتی جام جهانی بعد از صعود به جام جهانی هم می‌گویند به خاطر خود جام جهانی باید لیگ را تعطیل کرد. با این کارشان لیگ را نابود کردند آن هم به خاطر چند بازی تیم ملی با تیم‌های ضعیف که در دنیا هیچ تیم معتبری با آنها بازی نمی‌کند. موضوع این است که با این تیم‌های ضعیف بازی می‌کنند تا در رنکینگ فیفا رتبه تیم ملی را بالا ببرند. چند سال پیش که خود من هم در تیم ملی بودم با موریتانی بازی داشتیم. باورتان نمی‌شود؛ گلرشان دستکش نداشت و گاسپار از گلرهای تیم ملی دستکش گرفت و به گلر آنها داد. هدف کی‌روش از انجام این بازی‌ها همین است که گفتم. هیچ جای دنیا حتی در آسیا لیگ را به خاطر جام ملت‌های قاره‌شان یک ماه تعطیل نمی‌کند.</p>
<h2 id="با-این-صحبتها-به-نظر-میرسد-که-دیگر-امیدی-برای-حضور-در-تیم-ملی-نداری">با این صحبت‌ها به نظر می‌رسد که دیگر امیدی برای حضور در تیم ملی نداری.</h2>
<p>من اصلا به تیم ملی تا زمانی که کی‌روش سرمربی است فکر نمی‌کنم و دوست هم ندارم دعوت شوم. تمام فکر و ذکر من تراکتورسازی است چون در حال حاضر ارزشمندترین چیزی که در زندگی فوتبالی‌ام دارم این تیم است. ما در تراکتورسازی حمایت 40 میلیون آذری‌زبان را داریم که هویت به تیم و باشگاه ما بخشیده‌اند. تا آنها هستند همه ما خوشحال هستیم. درباره تیم ملی هم یک نکته دیگر بگویم و آن این است که کی‌روش اصلا در ایران نیست که بازی‌های بازیکنان لیگ را ببیند. من و خیلی‌های دیگر جزو سلیقه‌ دستیاران کی‌روش نیستیم چون آنها هستند که بازیکنان را انتخاب می‌کنند. برخی که در لیگ بد کار می‌کنند و یا حتی ذخیره هستند دعوت می‌شوند چون می‌دانند چکار کنند که جزو سلیقه دستیاران کی‌روش باشند. بنابراین من و امثال من تا زمانی که کی‌روش سرمربی تیم ملی باشد دعوت نمی‌شویم.</p>
<h2 id="پس-با-توجه-به-این-شرایط-تراکتور-همچنان-با-نوسان-لیگ-را-دنبال-میکند-تا-بعد-جام-ملتها">پس با توجه به این شرایط تراکتور همچنان با نوسان لیگ را دنبال می‌کند تا بعد جام ملت‌ها.</h2>
<p>هر وقت لیگ را به خاطر تیم ملی تعطیل کرده‌اند ما در بازی اول خوب نتیجه نگرفته‌ایم و بعد از آن عالی کار کردیم اما قول می‌دهم که در این سه بازی با کمک بچه‌ها، کادر فنی و هواداران حداکثر امتیازات را بگیریم. مطمئن باشید تراکتور پس از جام ملت‌ها که کوران مسابقات لیگ است و امتیاز گرفتن در آن سخت می‌شود، تراکتورسازی بهترین عملکرد را از خود به نمایش می‌گذارد. همه ما به دنبال قهرمانی هستیم البته اگر بدشانسی نیاوریم.</p>
<h2 id="عملکرد-خودت-در-این-فصل-را-چطور-دیدی-و-فکر-میکنی-کلینشیتهای-بیشتری-نسبت-به-سالهای-گذشته-داشته-باشی">عملکرد خودت در این فصل را چطور دیدی و فکر می‌کنی کلین‌شیت‌های بیشتری نسبت به سال‌های گذشته داشته باشی؟</h2>
<p>من از عملکرد خودم راضی هستم و فکر می‌کنم تا اینجای فصل بد کار نکردم. گل‌هایی که خوردم بیشتر روی گل به خودی یا پنالتی بود و یا اینکه خوب در دفاع همدیگر را پوشش ندادیم. تنها اشتباه فاحش من همان گلی بود که مقابل پیکان خوردم که هر گلر در دنیا به طور متوسط در هر 30 بازی سه اشتباه فاحش دارد. من همان شب آن گل را فراموش کردم و دیگر به آن فکر نمی‌کنم. طی دو هفته اخیر تمرینات سختی را انجام دادم تا شرایطم بهتر شود. در حال حاضر دیگر به کلین‌شیت فکر نمی‌کنم چون در دنیا برای کارشناسان دروازه‌بانی سیو در جریان بازی مهم است نه کلین‌شیت. یک گلر در طول 90 دقیقه چند سیو فوق‌العاده دارد اما روی اشتباه خط دفاع گل می‌خورد. پس خیلی به کلین‌شیت فکر نمی‌کنم.</p>
<p>هر زمان بازی با پرسپولیس فرا می‌رسد و تو مقابل این تیم قرار می‌گیری، همه یاد پنالتی‌ای که زدی و به دو تیر خورد و گل نشد، می‌افتند.</p>
<p>من آن پنالتی را فوق‌العاده زدم و فکر می‌کنم بیرانوند با خودش دعا داشت که آن پنالتی گل نشد و به دو تیر خورد. آنقدر شجاعت دارم که باز هم مقابل پرسپولیس پنالتی بزنم. اگر آن پنالتی گل می‌شد همه می‌گفتند چه گلر شجاعی و چه مربی شجاعی که پنالتی را به او داد. بعد از آن ماجرا بعضی‌ها رفتار دیگری از خود بروز دادند. باز هم می‌گویم؛ دوست دارم دوباره به پرسپولیس پنالتی بزنم چون مطمئن باشید این بار گل می‌شود.</p>
<h2 id="از-اینکه-در-آزادی-مقابل-هواداران-پرسپولیس-قرار-بگیری-نگران-نیستی">از اینکه در آزادی مقابل هواداران پرسپولیس قرار بگیری، نگران نیستی؟</h2>
<p>همه جای ایران هواداران پرسپولیس را با فحش و ناسزا می‌شناسند. متاسفانه کمیته انضباطی هم آنها را محروم نمی‌کند. انگار مسوولانی که برای بازی‌های پرسپولیس به آزادی می‌آیند، یا نمی‌شنوند یا خودشان را به نشنیدن می‌زنند! آنها وقتی به علی دایی که اسطوره‌شان است رحم نکردند، به محسن فروزان رحم می‌کنند؟</p>
<h2 id="چرا-همیشه-مقابل-هواداران-پرسپولیس-و-این-تیم-حاشیهساز-میشوی">چرا همیشه مقابل هواداران پرسپولیس و این تیم حاشیه‌ساز می‌شوی؟</h2>
<p>زمانی که آقای دایی سرمربی پرسپولیس بود، من از این تیم پیشنهاد داشتم اما به پرسپولیس نرفتم و تنها به احترام آقای دایی، به دفتر باشگاه‌شان رفتم. آن سال با تراکتورسازی قرارداد بستم که البته بعد به مشکل خوردیم و به استقلال رفتم. فوتبال قشنگی‌اش به همین کری‌خوانی‌هایش است اما نه اینکه در فضای مجازی و استادیوم 90 دقیقه فحش ناموسی بدهند. کمیته انضباطی با آنها برخورد نمی‌کند اما اگر بازیکن یک عکس‌العمل نشان بدهد دو جلسه محروم می‌شود.</p>
<h2 id="با-این-حساب-روز-یکشنبه-یکی-از-روزهای-سخت-فروزان-خواهد-بود">با این حساب روز یکشنبه یکی از روزهای سخت فروزان خواهد بود.</h2>
<p>این بازی برای من یک بازی معمولی نیست بلکه جنگ است. هواداران پرسپولیس یکشنبه به آزادی بیایند تا ببینند کت تن کیست. مطمئنم یک بازی فوق‌العاده انجام خواهیم داد و پرسپولیس را در آزادی شکست می‌دهیم. در طول هفته گذشته عالی تمرین کرده‌ام و تمام فکر و ذکرم را روی این بازی گذاشته‌ام. خدا کمک کند و هواداران حمایت کنند تا در این بازی سربلند شویم. هواداران ما را در خیابان که می‌بینند می‌گویند باید در آزادی پنج گل به پرسپولیس بزنید. در طول هفته طوری تمرین کرده‌ایم که همه برای برد به تهران می‌آییم.</p>
<h2 id="فکر-میکنی-هواداران-تراکتور-آزادی-را-پر-کنند">فکر می‌کنی هواداران تراکتور آزادی را پر کنند؟</h2>
<p>40 میلیون آذری‌زبان پشت تراکتور است و اگر قانون بیش از 10درصد را اجرا کنند، مطمئن باشید 50 درصد آزادی را هواداران تراکتور پر خواهند کرد. تراکتور تیمی است که در همه جای ایران میزبان است، نه مهمان.</p>
<p>منبع :روزنامه گل</p>
<p>منبع: <a href="http://www.varzesh3.com/news/1570587/%D9%81%D8%B1%D9%88%D8%B2%D8%A7%D9%86-%DB%8C%DA%A9%D8%B4%D9%86%D8%A8%D9%87-%D9%85%D9%86%D8%AA%D8%B8%D8%B1-%D9%87%D9%88%D8%A7%D8%AF%D8%A7%D8%B1%D8%A7%D9%86-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%87%D8%B3%D8%AA%DB%8C%D9%85">ورزش سه</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
