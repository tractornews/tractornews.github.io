<!DOCTYPE html>
<html lang='en' >
  <head>
  <title>تیم منتخب هفته بیست و هفتم لیگ برتر | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'تیم منتخب هفته بیست و هفتم لیگ برتر' />
<meta property = 'og:description' content = 'بهترین بازیکنان این هفته در حالی انتخاب شدند که استقلال با کسب پیروزی بزرگ هفته بیشترین سهم را به خود اختصاص داده است.
رقابت‌های هفته بیست و هفتم لیگ …'>
<meta property = 'og:url' content = 'http://traktornews.ir/news/2020-08-02-%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A8%DB%8C%D8%B3%D8%AA-%D9%88-%D9%87%D9%81%D8%AA%D9%85-%D9%84%DB%8C%DA%AF-%D8%A8%D8%B1%D8%AA%D8%B1/' />
<meta property = 'og:image' content = 'http://traktornews.ir/images/https:/static.farakav.com/files/pictures/01516206.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2020-08-02-%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A8%DB%8C%D8%B3%D8%AA-%D9%88-%D9%87%D9%81%D8%AA%D9%85-%D9%84%DB%8C%DA%AF-%D8%A8%D8%B1%D8%AA%D8%B1/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>01. January 0001</p>
      <h1 class = 'post_title'>تیم منتخب هفته بیست و هفتم لیگ برتر</h1>
      <div class = 'post_body'>
        <div class = 'post_inner'>
        
          <img src = 'https://static.farakav.com/files/pictures/01516206.jpg' alt = 'https://static.farakav.com/files/pictures/01516206.jpg' class = 'post_thumbnail'>
        
          <p>بهترین بازیکنان این هفته در حالی انتخاب شدند که استقلال با کسب پیروزی بزرگ هفته بیشترین سهم را به خود اختصاص داده است.</p>
<p>رقابت‌های هفته بیست و هفتم لیگ برتر در شرایطی به پایان رسید که آخرین بازی برگزار شده بین استقلال و سپاهان، برتری آبی‌های ۱۰ نفره را به همراه داشت و همین اتفاق موجب شد تا سه بازیکن از جمع شاگردان فرهاد مجیدی به تیم منتخب هفته راه پیدا کنند.</p>
<p>شاهین شهرداری بوشهر با پیروزی ارزشمند در زمین پارس جنوبی ۲ بازیکن از تیم منتخب هفته &ldquo;ورزش سه&rdquo; را به خود اختصاص داده و کارشناسان ما دیگر نفرات برتر را از بین تیم‌های تراکتور، پیکان، سایپا، گل‌گهر سیرجان، صنعت نفت آبادان و شهرخودرو انتخاب کرده‌اند که اسامی آنها را در زیر می‌خوانید:</p>
<!-- raw HTML omitted -->
<h2 id="-دروازهبان">* دروازه‌بان</h2>
<h2 id="رشید-مظاهری-تراکتور">رشید مظاهری (تراکتور)</h2>
<p>سنگربان تراکتوری‌ها در روزی که مهاجمان این تیم قدرنشناس بودند و فرصت‌های متوالی گلزنی را در خانه به آسمان می‌کوبیدند تا شانس تراکتور برای کسب پیروزی کم‌رنگ شود، دو موقعیت خطرناک پیکانی‌ها را دفع کرد تا مانع از اجرای قانون نانوشته «تیمی که گلزن نمی‌زند، گل می‌خورد» شود. رشید مظاهری البته در راه ثبت کلین‌شیت سیزدهم خوش شانس هم بود چراکه یک‌بار روی اشتباه خط دفاعی تراکتور، توپ به تیرک دروازه آن‌ها نیز برخورد کرد. اوج درخشش دروازه‌بان تراکنور هم در دقیقه ۵۸ بود که با یک گام به سوی عقب به شکلی تماشایی حمله پیکانی‌ها را از مقابل دروازه دفع کرد.</p>
<p><img src="https://static2.farakav.com/files/pictures/watermark/01512277.jpg" alt=""></p>
<h2 id="-مدافعان">* مدافعان</h2>
<h2 id="محمد-دانشگر-استقلال">محمد دانشگر (استقلال)</h2>
<p>پس از درگیری در تمرینات استقلال، از تیم کنار گذاشته شد و هفته قبل او را به شهر جم نبردند؛ حتی خیلی‌ها اعتقاد داشتند او دیگر در ترکیب این فصل استقلال حضور نخواهد داشت، اما مدافع سختکوش آبی‌ها با پذیرش اشتباهش، به جمع بازیکنان استقلال بازگشت و خودش را برای دیدار حساس مقابل سپاهان آماده کرد. محمد دانشگر در نیمه دوم به جای مهدی قایدی به زمین مسابقه آمد تا بتواند در کارهای دفاعی به تیم ۱۰ نفره‌اش کمک کند ولی مدافع یاغی استقلال عادت همیشگی‌اش را ترک نکرد و خط دفاع را بی‌خیال شده تا به کمک خط حمله تیمش بشتابد. در جریان نیمه دوم سانتر او برای دیاباته در میانه راه به شایان مصلح خورد و وارد دروازه شد تا بدین شکل گل دوم آبی‌ها به ثمر برسد. در حالی که حملات پرفشار سپاهان روی دروازه استقلال تا مرز به تساوی کشیده شدن بازی پیش رفته بود، دانشگر در آخرین ثانیه‌های دیدار مانع از ورود توپ به دروازه شد تا لقب نجات بزرگ هفته را نیز از آن خود کند. بی‌شک محمد دانشگر یکی از بهترین بازی‌های فصل خود را مقابل سپاهان به نمایش گذاشت و شایسته این انتخاب بود.</p>
<p><img src="https://static2.farakav.com/files/pictures/watermark/01516113.jpg" alt=""></p>
<h2 id="حجت-حقوردی-پیکان">حجت حق‌وردی (پیکان)</h2>
<p>در روز فوق‌العاده خط دفاعی پیکان مقابل تراکتور باید نقش حجت حق‌وردی را در نتیجه کسب شده مقابل سرخ‌پوشان آذربایجان پُررنگ دانست. او در کنار مهران موسوی قطعا یکی از بهترین بازی‌های خود را به نمایش گذاشت تا حملات پُردامنه تراکتور که در زمین خود برای دستیابی به پیروزی و سهمیه بی‌تابی می‌کرد، بی‌نتیجه بماند. مدافع باتجربه تراکتور که در این بازی جانشین دانیال ماهینی شده بود، به خوبی توانست پاسخ اعتماد کادرفنی و عبدالله ویسی را بدهد تا سرمربی خودروسازان برای دیدارهای سخت باقی‌مانده روی او حساب ویژه‌ای باز کند و قطعا موفقیت خط دفاعی طی سه بازی باقی مانده شاید بتواند آنها را از کابوس سقوط نجات دهد.</p>
<p><img src="https://static2.farakav.com/files/pictures/01339639.jpg" alt=""></p>
<h2 id="آرمین-سهرابیان-سایپا">آرمین سهرابیان (سایپا)</h2>
<p>پس از متوقف کردن تیم‌های بالای جدولی و مانع از برتری گزینه‌های سقوط در هفته‌های اخیر، وقت آن رسیده بود که سایپا در دیدار ۶ امتیازی مقابل ماشین‌سازی به برتری دست یابد که با بهره‌گیری از خط دفاعی مستحکم خود به خوبی توانست به این مهم برسد. آرمین سهرابیان، مدافع میانی نارنجی پوشان و سابق استقلال که در هفته‌های اخیر نمایش کم‌نقصی ارائه داده و حتی گل تساوی تیمش برابر شهرخودرو را زده بود، این هفته نیز مقابل ماشین‌سازی نه تنها با دفع توپ، برتری در نبردهای هوایی و زمینی، تکل‌های صحیح و &hellip; موثر کار کرد، بلکه در لحظات پایانی مسابقه نیز با یک شوت محکم به طاق دروازه کاری کرد تا تیمش به مهم‌ترین پیروزی فصل برسد و با این عملکرد ستاره سایپا لقب بگیرد.</p>
<p><img src="https://static2.farakav.com/files/pictures/01515855.jpg" alt=""></p>
<h2 id="سید-احمد-موسوی-گلگهر">سید احمد موسوی (گل‌گهر)</h2>
<p>گل‌گهر پس از دو برد پیاپی که آنها را از جمع دو تیم پایین جدولی جدا کرده بود، این هفته از فولاد که مدعی کسب سهمیه آسیایی است، میزبانی می‌کرد و سعی داشت مقابل شاگردان نکونام این روند را ادامه دهد ولی هرچند آنها به سه امتیاز نرسیدند، اما با بسته نگه داشتن دروازه خود که نقش مدافعان این تیم و به ویژه سید احمد موسوی تاثیرگذار بود، توانستند دست پُر زمین را ترک کنند؛ موسوی که با تصمیم جلالی دوباره به پست تخصصی خود که مدافع راست است برگشته، در دیدار با فولاد بارها با نفوذهای تند و تیز خود بدرقه را آزار داد و ارسال‌های خطرناکی داشت که اگر با دقت منشا و شاکری همراه می‌شد، شاید آنها را به گل می‌رساند. موسوی با دو نجات دروازه نیز به بازی خوب خود اضافه کرد تا به جمع برترین‌های هفته برسد.</p>
<p><img src="https://static2.farakav.com/files/pictures/01516220.jpg" alt=""></p>
<h2 id="سید-ابوالفضل-رزاقپور-شاهین-شهرداری">سید ابوالفضل رزاق‌پور (شاهین شهرداری)</h2>
<p>این مدافع چپ تیم ملی امید در بازی‌هایی که شاهین بوشهر قبل از تعطیلات کرونایی انجام می‌داد و آنها را امیدوار به بقا در لیگ برتر کرد، ویژه بود ولی طی هفته‌های اخیر نمایش او در خط دفاعی تیمش آنطور که باید و شاید به چشم نیامد تا اینکه بازی این هفته و دربی استان بوشهر بهترین فرصت برای خودنمایی دوباره این بازیکن بود. سید ابوالفضل رزاق‌پور سمت راست زمین را برای ایجاد حملات پارسی‌ها بسته و با برتری در نبردهای تن به تن اجازه نمی‌داد آنها موقعیت خطرناکی از آن سمت به وجود آورند ولی بازی او آنجا به چشم آمد که یک پاس گل با سانتر دقیق از میانه زمین داد و پس از آن با یک شوت محکم برتری تیمش را تثبیت کرد؛ البته او در نیمه دوم هم یک شوت دیگر زد که تبدیل به گل نشد و در لحظات پایانی هم یک توپ را از روی خط دروازه تیمش بیرون کشید تا گلی دریافت نکنند.</p>
<p><img src="https://static2.farakav.com/files/pictures/01516221.jpg" alt=""></p>
<h2 id="هافبکها">*‌هافبک‌ها</h2>
<h2 id="علی-کریمی-استقلال">علی کریمی (استقلال)</h2>
<p>بازهم علی کریمی، بازهم دقت پاس بالا و بازهم یک پاس کلیدی. تکراری‌ترین عملکرد لیگ قطعا از آن پسر اهل ایذه استقلال است؛ در شب خوب استقلال مقابل سپاهان، بازهم علی کریمی برابر تیم سابق‌اش خوش درخشید تا مدیران استقلال بفهمند که تمدید با او از نان شب هم واجب تر است. کریمی در دیدار با سپاهان، ۹۰ درصد پاس‌هایش به درستی به مقصد رسیدند تا رکورد خوبی را از خود به ثبت رسانده باشد. کریمی که در این فصل به طور میانگین در هر دیدار حداقل یک پاس کلیدی به هم تیمی‌هایش داده، در بازی با سپاهان ترک عادت نکرد و با پاس عالی شیخ دیاباته را صاحب توپ کرد که پس از حرکت این بازیکن، خطای پنالتی به سود استقلال به دست آمد. کریمی در کنار دانشگر و دیاباته، بهترین بازیکنان استقلال در این مسابقه بودند.</p>
<p><img src="https://static2.farakav.com/files/pictures/01514896.jpg" alt=""></p>
<h2 id="جعفر-سلمانی-صنعت-نفت">جعفر سلمانی (صنعت نفت)</h2>
<p>در سیستم تهاجمی نفتی‌ها مقابل شهر خودرو، حضور در بال چپ برعهده جعفر سلمانی بود؛ مهره کلیدی که دوندگی زیادی برای تیمش انجام داد و سعی کرد با پاس‌های کلیدی خود خط آتش خاموش نفتی‌ها را به راه بیندازد. دقت پاس حدوداً ۹۰ درصدی سلمانی نشان از آن دارد که وی توانسته به خوبی وظیفه محوله‌اش را انجام دهد و در امر بازی‌سازی آن‌هم مقابل خط میانی مستحکم شهرخودرو موفق بوده ‌است. البته او امید به گلزنی هم داشت، اما ضربه او به سوی دروازه جایی در چارچوب نداشت تا علی‌رغم تلاش زیاد، سلمانی جوان بدون عایدی گل و یا پاس گل از دیدار حساس بیرون آید، اما تلاش بی‌وقفه او موجب شد تا یکی از مهره‌های ترکیب منتخب هفته باشد.</p>
<p><img src="https://static2.farakav.com/files/pictures/01326246.jpg" alt=""></p>
<h2 id="اسماعیل-شریفات-شاهین-شهرداری">اسماعیل شریفات (شاهین شهرداری)</h2>
<p>در شبی که شریفات دیگر بازوبند کاپیتانی را روی بازوی خود نمی‌دید و تحویل مرتضی غلامعلی‌تبار داده بود، ستاره سابق آبی‌پوشان پایتخت توانست نمایش درخشانی از خود در دربی استان بوشهر نشان دهد؛ اسماعیل شریفات هرچند در این بازی نتوانست سومین گل فصل خود در لیگ نوزدهم را به ثمر رساند، اما با استفاده از سرعت و تکنیک خود بارها خط دفاعی پارس جنوبی را که چند غایب مهم داشت، آزار داد و با دوندگی بی‌امان خود شب خوبی را در جم گذراند تا یکی از ارکان پیروزی امیدبخش شاهینی‌ها برای بقا در لیگ نوزدهم به شمار آید.</p>
<p><img src="https://static2.farakav.com/files/pictures/01495145.jpg" alt=""></p>
<h2 id="-مهاجمان">* مهاجمان</h2>
<h2 id="محمد-قاضی-شهرخودرو">محمد قاضی (شهرخودرو)</h2>
<p>هم روی هوا و هم روی زمین، ستاره خط حمله شهر خودرو شب پُر جوش و خروشی را در آبادان سپری کرد؛ هر چند که دومین گل فصل او برای مشهدی‌ها بازهم خوش‌یُمن و سه امتیازی نبود تا رهاورد سفر به گرمای آبادان تنها یک امتیاز باشد. محمد قاضی سه بار به سوی دروازه سالاری توپ را نواخت که یک‌بار توپ از بین دستان دروازه‌بان صنعت نفت عبور کرد و راهی دروازه آبادانی‌ها شد. البته گلزنی تنها کُنش مثبت مهاجم بلندقامت مشهدی‌ها در این بازی نبود و او ۱۰ بار با مدافع حریف جدال هوایی داشت که بیشتر آن‌ها را توانست به سود خود پایان دهد و با دوندگی فراوان خود یکی از بهترین نمایش‌های خود در لیگ نوزدهم را برای عنابی‌پوشان مشهدی به اجرا در آورد.</p>
<p><img src="https://static2.farakav.com/files/pictures/01506908.jpg" alt=""></p>
<h2 id="شیخ-دیاباته-استقلال">شیخ دیاباته (استقلال)</h2>
<p>شیخ همان شخص مورد نظری است که استقلال پس از تیام به دنبالش بود؛ بازیکن باهوش و گلزنی که از تک موقعیت‌هایش، نهایت بهره را می‌برد. حالا شخصیت فوتبالی شیخ دیاباته به حدی رشد کرده که خودش برای خودش موقعیت ایجاد می‌کند و خودش پایه‌گذار پنالتی تیمش می‌شود. در این سال‌ها که استقلال از فقدان یک پنالتی‌زن قهار رنج می‌بُرد، دیاباته برای دومین بار متوالی پشت ضربات پنالتی این تیم ایستاده و به زیبایی هرچه تمام‌تر برای تیم مجیدی گلزنی می‌کند. در شبی که تیم ۱۰ نفره فرهاد در مقابل سپاهان کار سختی داشت، شیخ با نبوغ فردی یک پنالتی گرفت و آن را وارد دروازه نیازمند کرد تا فشار را از روی تیمش بردارد. بازیکنی که کمترین نرخ دقایق حضور به گلزنی را با رکورد هر ۱۰۳ دقیقه یک گل را در بین بازیکنان لیگ برتر دارد و حالا در کنار شهریار مغانلو ۱۲ گله شده تا ۳ هفته پایانی لیگ برتر برای مدعیان کسب کفش طلای فوتبال ایران داغ و هیجانی دنبال شود.</p>
<p><img src="https://static2.farakav.com/files/pictures/01516123.jpg" alt=""></p>
<p>منبع: <a href="http://www.varzesh3.com/news/1699647/%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A8%DB%8C%D8%B3%D8%AA-%D9%88-%D9%87%D9%81%D8%AA%D9%85-%D9%84%DB%8C%DA%AF-%D8%A8%D8%B1%D8%AA%D8%B1">ورزش سه</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
