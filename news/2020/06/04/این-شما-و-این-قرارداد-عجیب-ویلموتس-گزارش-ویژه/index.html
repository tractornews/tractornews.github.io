
<!DOCTYPE html>
<!--[if IEMobile 7 ]><html class="no-js iem7"><![endif]-->
<!--[if lt IE 9]><html class="no-js lte-ie8"><![endif]-->
<!--[if (gt IE 8)|(gt IEMobile 7)|!(IEMobile)|!(IE)]><!--><html class="no-js" lang="en"><!--<![endif]-->
<head>
  <meta charset="utf-8">
  <title>این شما و این قرارداد عجیب ویلموتس! (گزارش ویژه) - تراکتور نیوز</title>
  <meta name="author" content="تراکتورنیوز">

  
  <meta name="description" content="قرارداد فدراسیون فوتبال ایران با سرمربی بلژیکی سابق تیم ملی پُر از بندهای اعجاب انگیز است. مارک ویلموتس دوران کوتاه و ناموفقی در تیم ملی ایران داشت &hellip;">
  

  <!-- http://t.co/dKP3o1e -->
  <meta name="HandheldFriendly" content="True">
  <meta name="MobileOptimized" content="320">
  <meta name="viewport" content="width=device-width, initial-scale=1">

  
  <link rel="canonical" href="http://traktornews.ir/news/2020/06/04/%D8%A7%DB%8C%D9%86-%D8%B4%D9%85%D8%A7-%D9%88-%D8%A7%DB%8C%D9%86-%D9%82%D8%B1%D8%A7%D8%B1%D8%AF%D8%A7%D8%AF-%D8%B9%D8%AC%DB%8C%D8%A8-%D9%88%DB%8C%D9%84%D9%85%D9%88%D8%AA%D8%B3-%DA%AF%D8%B2%D8%A7%D8%B1%D8%B4-%D9%88%DB%8C%DA%98%D9%87/">
  <link href="/favicon.png" rel="icon">
  <link href="/stylesheets/screen.css" media="screen, projection" rel="stylesheet" type="text/css">
  <link href="/atom.xml" rel="alternate" title="تراکتور نیوز" type="application/atom+xml">
  <script src="/javascripts/modernizr-2.0.js"></script>
  <!--script src="//ajax.googleapis.com/ajax/libs/jquery/1.9.1/jquery.min.js"></script-->
  <script>!window.jQuery && document.write(unescape('%3Cscript src="/javascripts/libs/jquery.min.js"%3E%3C/script%3E'))</script>
  <script src="/javascripts/octopress.js" type="text/javascript"></script>
  <!--Fonts from Google"s Web font directory at http://google.com/webfonts -->
<!--link href="//fonts.googleapis.com/css?family=PT+Serif:regular,italic,bold,bolditalic" rel="stylesheet" type="text/css"-->
<!--link href="//fonts.googleapis.com/css?family=PT+Sans:regular,italic,bold,bolditalic" rel="stylesheet" type="text/css"-->

  
  <script type="text/javascript">
    var _gaq = _gaq || [];
    _gaq.push(['_setAccount', 'UA-118809301-1']);
    _gaq.push(['_trackPageview']);

    (function() {
      var ga = document.createElement('script'); ga.type = 'text/javascript'; ga.async = true;
      ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
      var s = document.getElementsByTagName('script')[0]; s.parentNode.insertBefore(ga, s);
    })();
  </script>


</head>

<body   >
  <header role="banner"><hgroup>
  <h1><a href="/">تراکتور نیوز</a></h1>
  
    <h2>مرجع اخبار تیم فوتبال تراکتورسازی تبریز</h2>
  
</hgroup>

</header>
  <nav role="navigation"><ul class="subscription" data-subscription="rss">
  <li><a href="/atom.xml" rel="subscribe-rss" title="subscribe via RSS">RSS</a></li>
  <li><a href="https://t.me/tractornews" rel="subscribe-telegram" title="کانال تلگرام">کانال تلگرام</a></li>
  <li><a href="https://twitter.com/traktornews" rel="subscribe-tw" title="توییتر تراکتور نیوز">توییتر</a></li>
  
</ul>
  
<form action="https://www.google.com/search" method="get">
  <fieldset role="search">
    <input type="hidden" name="sitesearch" value="traktornews.ir">
    <input class="search" type="text" name="q" results="0" placeholder="Search"/>
  </fieldset>
</form>
  
<ul class="main-navigation">
  <li><a href="/">صفحه اصلی</a></li>
  <li><a href="/archives">آرشیو</a></li>
  <li><a href='/categories/khbr'>خبر</a></li><li><a href='/categories/wydyw'>ویدیو</a></li>
</ul>

</nav>
  <div id="main">
    <div id="content">
      <div>
<article class="hentry" role="article">
  
  <header>
    
      <h1 class="entry-title">این شما و این قرارداد عجیب ویلموتس! (گزارش ویژه)</h1>
    
    
      <p class="meta">
        




پنج‌شنبه 15 خرداد 1399
        
      </p>
    
  </header>


<div class="entry-content"><p><img class="right" src="https://static.farakav.com/files/pictures/01500829.jpg" width="410" height="230" title="'این شما و این قرارداد عجیب ویلموتس! (گزارش ویژه)'" >
قرارداد فدراسیون فوتبال ایران با سرمربی بلژیکی سابق تیم ملی پُر از بندهای اعجاب انگیز است.</p>

<p>مارک ویلموتس دوران کوتاه و ناموفقی در تیم ملی ایران داشت و با وجود اینکه در مدت زمان کم حضورش برخلاف کارلوس کی‌روش سر و صدای زیاد رسانه‌ای و حواشی خاصی به وجود نیاورد، اما پس از رفتن‌اش فدراسیون را در آستانه پرداخت یک بدهی مالی بزرگ قرار داده است.</p>

<p>در این گزارش برای نخستین بار بندهای قرارداد عجیب فدراسیون فوتبال ایران با ویلموتس را می‌خوانید که شب گذشته در برنامه ورزشگاه شبکه پنج به نمایش گذاشته شد؛ قراردادی که نشان می‌داد به مراتب از قرارداد با کی‌روش بدتر بوده است.</p>

<!-- more -->


<p>قرارداد مالی کارلوس کی‌روش با فدراسیون فوتبال ایران به این شکل بود که او در دوره دوم قراردادش، در هر یک سال باید یک میلیون و ۴۰۰ هزار یورو دریافت می‌کرد ولی در حالی که مهدی تاج، رئیس سابق فدراسیون فوتبال تاکید داشت قرارداد ویلموتس به مراتب بهتر از مرد پرتغالی است، اما اکنون مشخص شده قراردادی بالاتر از او با سرمربی بلژیکی امضاء شده است.</p>

<h2>* مبلغ قرارداد با ویلموتس</h2>

<p>در موضوع مالی قرارداد ویلموتس و فدراسیون فوتبال آمده است: «او باید در سه ماهه اول ۵۶۲ هزار یورو دریافت کند و پس از آن به مدت یک سال و در هر سه ماه یک بار، این مبلغ را بگیرد که در واقع مبلغی حدود ۲ میلیون و ۲۵۰ هزار یورو به صورت خالص خواهد شد! که عجیب‌تر اینکه امضای تمام اعضای هیات رئیسه فدراسیون فوتبال ازجمله مهدی تاج به‌عنوان رئیس به همراه مارک ویلموتس به‌عنوان سرمربی در آن درج شده است.»</p>

<p>تاج پس از قرارداد با ویلموتس تاکید کرد که از تجربه‌ی هشت ساله کار با کارلوس کی‌روش درس گرفتند و قرارداد مناسبی با سرمربی بلژیکی به امضاء رساندند؛ تاج همچنین تاکید کرد که او نجیب است و شلوغ کاری‌های کی‌روش را ندارد که به همین منظور، در بند اول از بخش تعهدات سرمربی در قرارداد فدراسیون و ویلموتس آمده است:«سرمربی تیم ملی باید به تمام قوانین و فرهنگ ایران احترام بگذارد. در تمام فعالیت‌های تبلیغاتی با مجوز فدراسیون حضور یافته و درآمد کسب شده از تبلیغات را با فدراسیون تقسیم کند تا فدراسیون بابت مالیات بر درآمدِ سرمربی و از این دست مخارج، برای او هزینه کند.»</p>

<p>همین موضوع بالا برای اینکه نشان بدهد فدراسیون فوتبال ایران خود را مکلف به پرداخت مالیات سنگین ویلموتس کرده، کفایت می‌کند&hellip; حال به ادامه قرارداد ویلموتس نگاه می‌کنیم که در بند ۲ تعهدات مرد بلژیکی عنوان شده است: «سرمربی ایران متعهد می‌شود در هیچ مصاحبه برنامه‌ریزی شده و کنفرانس مطبوعاتی شرکت نکند و هیچ نظری در مورد شرایط فدراسیون فوتبال ندهد. او به غیر از مسائلی که در مورد تیم ملی و داخل زمین است، نباید راجع به موضوعات دیگری اظهار نظر کند.» ؛ که به نظر می‌رسد فدراسیون فوتبال بخاطر اظهار نظرهای کی‌روش این بند را در قرارداد ویلموتس گنجانده است.</p>

<p>علیرضا اسدی، دبیر کل پیشین فدراسیون فوتبال در این باره می‌گوید: «بحث اصلی در این بند از قرارداد ویلموتس این است که راجع به فدراسیون فوتبال حرف نزند ولی این بند در قرارداد با کی‌روش وجود نداشت و کی‌روش نه فقط در مورد فدراسیون، بلکه راجع به کل کشور حرف می‌زد! البته فقط اگر برد مقابل ژاپن هم اتفاق می‌اُفتاد، راجع به آن هم پیام مستقیم می‌داد که این برای ما تحقیر است. در آن زمان هرچه گفتیم این موضوعات را لحاظ کنند، همین دوستانِ فدراسیون چیزی نمی‌گفتند و حرفی نزدند. این بند ۲ در قرارداد با ویلموتس به نظرم خوب است.»</p>

<p>در بند ۸ قرارداد ویلموتس آمده است: «هر نوبت غیبت در جلسه تمرینی تیم ملی باید با مجوز کتبی رئیس فدراسیون فوتبال باشد و در صورتی که این رضایت‌نامه دریافت نشده باشد، از اقساط قرارداد کسر و جریمه‌ای برای او لحاظ می‌شود.»</p>

<p>در ادامه این قرارداد آمده است: «غیبت‌های طولانی مدت و بیش از پنج جلسه در تمرینات می‌تواند موجب فسخ قرارداد شود. البته اگر غیبت‌ها به دلیل بیماری باشد، نیازی به رضایت‌نامه توسط سرمربی نیست و باید به تایید پزشک فدراسیون فوتبال برسد.»</p>

<p><img src="https://static2.farakav.com/files/pictures/watermark/01409175.jpg" width="500"></p>

<h2>* تعهدات فدراسیون و شرایط پرداختی</h2>

<p>در بند یک عنوانِ فوق آمده که فدراسیون تعهد می‌کند ۲ میلیون و ۲۵۰ هزار یورو در سال را از تاریخ ۲ ژوئن ۲۰۱۹ به مدت یک سال پرداخت کند و مبلغ ۷ میلیون و ۸۷۵ هزار یورو را تا تاریخ یک ژوئن ۲۰۲۲ برای مدت کل قرارداد به ویلموتس بپردازد. مبلغ فوق پرداختی خالص بوده و هزینه‌ی مالیات سرمربی برعهده فدراسیون است!</p>

<p>اسدی در واکنش به این بند از قرارداد با سرمربی بلژیکی می‌گوید: «یک سوال دارم؛ یک مربی خارجی را برای اینکه دل مردم را خوشحال کنیم و نتیجه بگیریم، به تیم ملی می‌آوریم و سالیانه هم ۲۰۰ میلیارد تومان به او می‌دهیم. آیا ما اجازه نداریم این مبالغ را در ساختار داخلی سرمایه‌گذاری کنیم؟ من طرفدار این سیاست هستم. در این شرایط اقتصادی و وضعیتی که در کشور داریم، اگر همین امکانات را با همین وضعیت در اختیار مربی ایرانی بگذاریم، چه می‌شود؟»</p>

<h2>* نحوه پرداخت حقوق ویلموتس</h2>

<p>در بند دو از تعهدات فدراسیون و شرایط پرداختی سرمربی تیم ملی آمده است که: «حقوق سرمربی در سال اول باید در ۴ قسطِ ۲۵ درصدی و در تاریخ‌های ۲ ژوئن، یک سپتامبر و یک دسامبر ۲۰۱۹ و همچنین یک مارس ۲۰۲۰ به مبلغ هر قسط ۵۶۲ هزار و ۵۰۰ یورو باشد.» که فدراسیون فوتبال ایران تا این لحظه یک قسط را پرداخت کرده است.</p>

<p>در ادامه‌ی این بند از قرارداد عنوان شده: «در سال‌های دوم و سوم قرارداد با سرمربی نیز باید همانند سال اول باید در ۴ قسط پرداختی صورت بگیرد و در سال چهارم در دو قسطِ ۵۰ درصدی، مبلغ قرارداد پرداخت شود.»</p>

<h2>* تعهدات فدراسیون فوتبال و شرایط پرداختی</h2>

<p>در تبصره یک این بند از قرارداد آمده که علاوه بر حقوق اشاره شده، فدراسیون متعهد می‌شود مبالغی را به‌عنوان پاداش به سرمربی پرداخت نماید؛ یعنی مبلغ ۶ هزار یورو بابت هر برد و مبلغ ۳ هزار یورو بابت هر تساوی در راه رسیدن به جام جهانی ۲۰۲۲ پرداخت می‌شود و مبلغ فوق می‌بایست قبل از مسابقه بعدی تیم ملی پرداخت شود!</p>

<p>در تبصره دو این بند آمده است: «فدراسیون باید ۱۰ درصد از مبالغ دریافتی از فیفا را به سرمربی ایران پرداخت کند.»</p>

<p>اسدی، دبیرکل اسبق فدراسیون فوتبال درباره مبالغ دریافتی از فیفا می‌گوید: «هر بار که تیم در هر مرحله‌ای در آسیا یا جام جهانی شرکت کند، مبلغی به فدراسیون پرداخت می‌شود که پایین‌ترین سطح در آسیا ۱۰ میلیون دلار است.» که با توجه به این اظهارات یعنی اگر تیم ملی با ویلموتس به جام جهانی می‌رفت، ۱۰ درصد از پاداش به او تعلق می‌گرفت و قرارداد او به ۸ و نیم میلیون یورو افزایش پیدا می‌کرد!</p>

<p>در تبصره ۳ این بند عنوان شده که در ایام جام جهانی فوتبال، فدراسیون باید ۱۰ درصد از پاداش‌های فیفا را در همان ایام به سرمربی پرداخت کند و سرمربی تیم ملی حق استفاده از ۶ هفته تعطیلات و مرخصی را در طول سال با مجوز فدراسیون دارد. که البته نباید تداخلی با تمرینات و بازی‌های تیم ملی داشته باشد.</p>

<h2>* بندهای عجیب</h2>

<p>مواردی که در ادامه می‌خوانید، بخش دیگری از بندهای عجیب در قرارداد فدراسیون فوتبال با مارک ویلموتس است: «فدراسیون باید برای سرمربی شرایط حمل و نقل، بلیت هواپیمای بیزینس کلاس، هتل و اتاق فرست کلاس تهیه کند.»، «فدراسیون باید ۵ بلیت بیزینس کلاس برای برگشت سرمربی تیم ملی در هر جایی که باشد، تهیه کند.»، «در مدت قرارداد باید بالاترین و بهترین بیمه عمر برای سرمربی تهیه و تحویل او شود.»، «فدراسیون باید در مدت قرارداد برای سرمربی تیم ملی، محل اقامت و تجهیزات مناسب و رایگان تهیه کند که متناسب با نمونه‌های بین‌المللی باشد!»، «تمام هزینه‌های مربوط به مالیات دولت ایران، مالیات بر درآمد، بیمه سلامت، ویزا، اجازه کار و تمام مالیات‌های مبالغ دیگر می‌بایست توسط فدراسیون فوتبال ایران پرداخت شود و فدراسیون می‌بایست تمام برگه‌های پرداختی مالیات را به سرمربی ارائه دهد تا جای هیچ شک و شبهه‌ای نماند.»</p>

<p>در بند ۱۰ این قرارداد عنوان شده است: «سرمربی تیم ملی حق استفاده از سه دستیار خارجی را دارد که هر کدام به صورت جداگانه با فدراسیون قرارداد خواهند داشت و قراردادهایشان هیچ ارتباطی به سرمربی ندارد. ضمنا این مربیان می‌توانند به فدراسیون مشاوره دهند و همچنین حقوق این دستیاران خارجی به صورت روزمزد است!»</p>

<ul>
<li>در این میان باید اشاره داشت که فدراسیون فوتبال در هیچ کجای قرارداد ذکر نکرده که باید دستیار ایرانی در کنار ویلموتس باشد و همین موضوع حضور‌هاشمیان در تیم ملی را بحث‌برانگیز می‌کند.</li>
</ul>


<p>همچنین در بندهای ۱۱ و ۱۲ این قرارداد ذکر شده است که: «فدراسیون باید مدیر تیم، ماساژور، مدیر رسانه‌ای، مترجم، پزشک، فیزیوتراپیست و هر کارمند دیگری برای تیم اول مورد نیاز است را استخدام کند.» و «با صلاحدید سرمربی تیم ملی تمام پرداختی‌های او که مورد توافق قرار گرفته، از یک درگاه بانکی بدون هزینه، مشخص و خیلی سریع و با توجه به تحریم‌هایی که علیه ایران است، در یک بانکِ خارج از ایران که توسط سرمربی تیم ملی بعدا به صورت کتبی اعلام می‌گردد، پرداخت شود!»</p>

<p><img src="https://static2.farakav.com/files/pictures/watermark/01411386.jpg" width="500"></p>

<h2>* شرایط فسخ قرارداد</h2>

<p>در ابتدای متن قرارداد که با این عنوان آمده، درج شده است: «هر دو طرف قرارداد باید به قوانین بین‌المللی مشخص شده احترام بگذارند و موظف به اجرای مفاد این قراردادهستند.»</p>

<p>بند یک تا ۳ این بخش می‌گوید: «یک) اگر سرمربی بخواهد قرارداد خود را به صورت یک‌طرفه و بر اساس قوانین مورد پذیرش فیفا و CAS فسخ کند، می‌تواند حقوق ثابت سه ماه خود را دریافت کند.» «دو) اگر فدراسیون بخواهد قراردادش را به صورت یک‌طرفه و بر اساس قوانین مورد پذیرش فیفا و CAS فسخ کند، سرمربی می‌تواند حقوق ثابت سه ماه خود را به‌عنوان خسارت دریافت کند.» و «سه) اگر تیم ملی نتواند به جام جهانی ۲۰۲۲ صعود کند، این قرارداد به شکل خودکار فسخ خواهد شد و تا پایان مرحله انتخابی اعتبار خواهد داشت. سرمربی می‌تواند تمام حقوق خود را فقط تا آن مرحله دریافت کند و نمی‌تواند انتظار دیگری از فدراسیون داشته باشد.»</p>

<h2>* ملاحظات</h2>

<p>در بخش ملاحظات قرارداد فدراسیون فوتبال ایران و ویلموتس آمده است: «دو طرف قرارداد ملزم به نظارت و عمل به این قرارداد هستند و همچنین موضوع اخطار، دلیل و نحوه درخواست خسارت باید به شکل منطقی و در زمان مشخصی باشد.»</p>

<h2>* محرمانه بودن قرارداد</h2>

<p>در بند یک این بخش عنوان شده: «هیچکدام از طرفین حق ندارند کُل یا بخشی از قرارداد را در اختیار کسی قرار بدهند، مگر در اختیار مشاورین حسابرس خود و البته در صورت اجبار می‌توانند آن را در اختیار مقامات دولتی بگذارند، اما در کل، این قرارداد باید محرمانه بماند.»</p>

<h2>* مسائل قانونی قرارداد</h2>

<p>در این قسمت از قرارداد با سرمربی بلژیکی نیز آمده است: «این قرارداد با توجه به قوانین فیفا گردآوری شده و هرگونه اختلاف نظری که در باره این قرارداد به وجود بیاید، باید به مقامات فیفا اطلاع داده شود. تصمیمات فیفا قبل از ارجاع به CAS باید مورد بحث و بررسی قرار بگیرد. در صورتی که فیفا نتواند اختلاف نظر را برطرف کند و موضوع به نتیجه نرسد، این موضوع به CAS ارجاع داده خواهد شد تا بر اساس قوانین آنها برطرف شود.»</p>

<p>در پایان قرارداد فدراسیون با ویلموتس که عجیب هم هست و اشاره‌ای به تعداد بندها و عناوین درج شده در آن ندارد، نوشته شده است: «این قرارداد در ۸ صفحه توسط طرفین قرارداد ملاحظه و امضاء شده است. این قرارداد در دو نسخه فارسی و انگلیسی در اختیار طرفین قرار داده شده است که در صورت تضاد بین دو نسخه فارسی و انگلیسیی، نسخه انگلیسی مورد تایید است!»</p>

<ul>
<li>ورزش سه: با شرایط و بندهایی که در قرارداد فدراسیون فوتبال و مارک ویلموتس می‌بینید، به نظر شما کدام یک از طرفین در شکایت به فیفا برنده می‌شوند؟</li>
</ul>


<p>منبع: <a href="http://www.varzesh3.com/news/1687626/%D8%A7%DB%8C%D9%86-%D8%B4%D9%85%D8%A7-%D9%88-%D8%A7%DB%8C%D9%86-%D9%82%D8%B1%D8%A7%D8%B1%D8%AF%D8%A7%D8%AF-%D8%B9%D8%AC%DB%8C%D8%A8-%D9%88%DB%8C%D9%84%D9%85%D9%88%D8%AA%D8%B3-%DA%AF%D8%B2%D8%A7%D8%B1%D8%B4-%D9%88%DB%8C%DA%98%D9%87">ورزش سه</a></p>
</div>


  <footer>
    <p class="meta">
      
  

<span class="byline author vcard">ارسالی <span class="fn">تراکتورنیوز</span></span>

      




پنج‌شنبه 15 خرداد 1399
      

<span class="categories">
  
    <a class='category' href='/categories/khbr/'>خبر</a>
  
</span>


    </p>
    
      <div class="sharing">
  
  <a href="//twitter.com/share" class="twitter-share-button" data-url="http://traktornews.ir/news/2020/06/04/%D8%A7%DB%8C%D9%86-%D8%B4%D9%85%D8%A7-%D9%88-%D8%A7%DB%8C%D9%86-%D9%82%D8%B1%D8%A7%D8%B1%D8%AF%D8%A7%D8%AF-%D8%B9%D8%AC%DB%8C%D8%A8-%D9%88%DB%8C%D9%84%D9%85%D9%88%D8%AA%D8%B3-%DA%AF%D8%B2%D8%A7%D8%B1%D8%B4-%D9%88%DB%8C%DA%98%D9%87/" data-via="" data-counturl="http://traktornews.ir/news/2020/06/04/%D8%A7%DB%8C%D9%86-%D8%B4%D9%85%D8%A7-%D9%88-%D8%A7%DB%8C%D9%86-%D9%82%D8%B1%D8%A7%D8%B1%D8%AF%D8%A7%D8%AF-%D8%B9%D8%AC%DB%8C%D8%A8-%D9%88%DB%8C%D9%84%D9%85%D9%88%D8%AA%D8%B3-%DA%AF%D8%B2%D8%A7%D8%B1%D8%B4-%D9%88%DB%8C%DA%98%D9%87/" >Tweet</a>
  
  
  
</div>

    
    <p class="meta">
      
        <a class="basic-alignment left" href="/news/2020/06/04/%D8%A7%D8%B4%DA%A9%D8%A7%D9%84-%D8%AF%D8%B1-%D9%82%D8%B1%D8%A7%D8%B1%D8%AF%D8%A7%D8%AF-%D8%A8%D8%A7-%DA%A9%DB%8C%E2%80%8C%D8%B1%D9%88%D8%B4-%D9%88-%D9%88%DB%8C%D9%84%D9%85%D9%88%D8%AA%D8%B3-%D8%A7%D8%B2-%D9%86%DA%AF%D8%A7%D9%87-%D8%A7%D8%B3%D8%AF%DB%8C/" title="Previous Post: اشکال در قرارداد با کی‌روش و ویلموتس از نگاه اسدی">&laquo; اشکال در قرارداد با کی‌روش و ویلموتس از نگاه اسدی</a>
      
      
        <a class="basic-alignment right" href="/news/2020/06/04/%D8%AF%D8%B1-%D9%81%D8%A7%D8%B5%D9%84%D9%87-%D8%AF%D9%88-%D9%87%D9%81%D8%AA%D9%87-%D9%85%D8%A7%D9%86%D8%AF%D9%87-%D8%A8%D9%87-%D8%B4%D8%B1%D9%88%D8%B9-%D8%AF%D9%88%D8%A8%D8%A7%D8%B1%D9%87-%D9%84%DB%8C%DA%AF-%D8%AA%D9%85%D8%B1%DB%8C%D9%86-%D8%AA%D8%B1%D8%A7%DA%A9%D8%AA%D9%88%D8%B1-%D9%87%D9%85%DA%86%D9%86%D8%A7%D9%86-%D8%AF%D8%B1-%DA%AF%D8%B1%D9%88%D9%87%E2%80%8C%D9%87%D8%A7%DB%8C-%DB%B2%DB%B3-%D9%86%D9%81%D8%B1%D9%87/" title="Next Post: در فاصله دو هفته مانده به شروع دوباره لیگ؛ تمرین تراکتور همچنان در گروه‌های ۲،۳ نفره">در فاصله دو هفته مانده به شروع دوباره لیگ؛ تمرین تراکتور همچنان در گروه‌های ۲،۳ نفره &raquo;</a>
      
    </p>
  </footer>
</article>

</div>

<aside class="sidebar">
  
    
  
</aside>


    </div>
  </div>
  <footer role="contentinfo"><p>
  Copyright &copy; 2020 - تراکتورنیوز -
  <span class="credit">Powered by <a href="http://octopress.org">Octopress</a></span>
</p>

</footer>
  







  <script type="text/javascript">
    (function(){
      var twitterWidgets = document.createElement('script');
      twitterWidgets.type = 'text/javascript';
      twitterWidgets.async = true;
      twitterWidgets.src = '//platform.twitter.com/widgets.js';
      document.getElementsByTagName('head')[0].appendChild(twitterWidgets);
    })();
  </script>





</body>
</html>
