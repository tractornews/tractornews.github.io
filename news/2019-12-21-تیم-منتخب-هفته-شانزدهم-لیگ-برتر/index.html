<!DOCTYPE html>
<html lang='en' >
  <head>
  <title>تیم منتخب هفته شانزدهم لیگ برتر | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'تیم منتخب هفته شانزدهم لیگ برتر' />
<meta property = 'og:description' content = 'برترین بازیکنان این هفته از نگاه کارشناسان ‌‌ در حالی معرفی شدند که تمام تیم‌های برنده دارای نماینده در این جمع هستند.
بازی‌های هفته شانزدهم و آغازین …'>
<meta property = 'og:url' content = 'http://traktornews.ir/news/2019-12-21-%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%B4%D8%A7%D9%86%D8%B2%D8%AF%D9%87%D9%85-%D9%84%DB%8C%DA%AF-%D8%A8%D8%B1%D8%AA%D8%B1/' />
<meta property = 'og:image' content = 'http://traktornews.ir/images/https:/static.farakav.com/files/pictures/01462311.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2019-12-21-%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%B4%D8%A7%D9%86%D8%B2%D8%AF%D9%87%D9%85-%D9%84%DB%8C%DA%AF-%D8%A8%D8%B1%D8%AA%D8%B1/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>01. January 0001</p>
      <h1 class = 'post_title'>تیم منتخب هفته شانزدهم لیگ برتر</h1>
      <div class = 'post_body'>
        <div class = 'post_inner'>
        
          <img src = 'https://static.farakav.com/files/pictures/01462311.jpg' alt = 'https://static.farakav.com/files/pictures/01462311.jpg' class = 'post_thumbnail'>
        
          <p>برترین بازیکنان این هفته از نگاه کارشناسان ‌‌ در حالی معرفی شدند که تمام تیم‌های برنده دارای نماینده در این جمع هستند.</p>
<p>بازی‌های هفته شانزدهم و آغازین دور برگشت لیگ برتر در حالی برگزار شد که هفت تیمِ پرسپولیس، تراکتور، سپاهان، ماشین‌سازی، نساجی، سایپا و شهرخودرو موفق به کسب پیروزی برابر حریفان خود شدند و به همین دلیل تمام آنها در تیم منتخب هفته دارای بازیکن هستند، اما در این بین سبزقباهای فوتبال آذربایجان به خاطر برد ارزشمندی که برابر استقلال به دست آوردند، بیشترین سهم را به خود اختصاص داده‌اند.</p>
<p>سپاهان به دلیل برد پُر گل ۵ بر صفر مقابل شاهین بوشهر و سایپا به علت زدن ۳ گل به ذوب‌آهن، دارای دو بازیکن در این جمع هستند و پرسپولیس، تراکتور، شهرخودرو و نساجی نیز که توانستند رقبای خود را شکست دهند، یک نماینده در تیم منتخب هفته شانزدهم لیگ برتر (با سیستم ۲-۵-۳) دارند که نام این بازیکنان و شرح مختصری از عملکردشان در زیر آمده است:</p>
<!-- raw HTML omitted -->
<ul>
<li>دروازه‌بان</li>
</ul>
<h2 id="حامد-لک-ماشینسازی">حامد لک (ماشین‌سازی)</h2>
<p>استقلال مثل تمام هفته‌های گذشته بازی با ماشین‌سازی را هجومی آغاز کرد و سعی در رسیدن به گل زودهنگام داشت، اما شوت مهدی قائدی در موقعیت تک به تک را حامد لک با واکنش خوبی دفع کرد تا دروازه تیمش بسته بماند. تا قبل از دقیقه ۲۰ آبی‌ها دو موقعیت جدی دیگر روی ارسال وریا غفوری و یک بار هم شوت غیرمنتظره میلیچ به وجود آوردند ولی هر دو بار حامد لک با واکنش‌های عالی توپ را راهی کرنر کرد. شیخ دیاباته که میل زیادی به گلزنی داشت، در دقیقه ۲۱ این کار را با یک شوت مهارنشدنی انجام داد ولی پس از آن و به ویژه در ۳۰ دقیقه پایانی، استقلال دیگر نتوانست دروازه ماشین‌سازی را باز کند. آبی‌ها که تنها باخت خانگی این فصل را مقابل پرسپولیس تجربه کرده بودند، در نیمه دوم سراپا حمله شدند و توپ‌های زیادی روی دروازه ماشین‌سازی ریختند ولی تمام شوت‌ها و ارسال‌ها را حامد لک بالاتر از مهاجمان زهردار استقلال در اختیار گرفت؛ اوج کار این دروازه‌بانِ آماده این فصل لیگ برتر هم در ثانیه‌های پایانی بود که ضربه سر دیاباته را با یک خروج مطمئن دفع کرد تا در ادامه ضربه سر تبریزی نیز با چاشنی کم‌دقتی او راه به جایی نبرد تا حامد لک مثل دیدار رفت، برنده جدال با استقلال باشد و جزو تیم منتخب هفته قرار بگیرد.</p>
<p><img src="https://static2.farakav.com/files/pictures/watermark/01462337.jpg" alt=""></p>
<ul>
<li>مدافعان</li>
</ul>
<h2 id="محمدحسین-مرادمند-شهرخودرو">محمدحسین مرادمند (شهرخودرو)</h2>
<p>در روزی که شهرخودرو به دنبال گلزنی و برتری مقابل چشم هوادارانش بود، پیکان نیز نمی‌خواست امتیاز از دست بدهد و برای فرار از پایین جدول تلاش و حملات زیادی کرد، اما بیشتر توپ‌های این تیم را قبل از اینکه تبدیل به موقعیت جدی شود، محمدحسین مرادمند در خط دفاعی شهرخودرو دفع می‌کرد. این مدافع میانی بلند قامت برابر پیکان دو بازپس‌گیری توپ داشت، در تمام نبردهای هوایی و زمینی موفق بود، بیشتر پاس‌های خود را به مقصد رساند و در واپسین لحظات بازی هم توانست با یک ضربه سر چکشی ارسال سروش رفیعی را تبدیل به گل برتری شهرخودرو کند تا نامش جزو برترین‌های هفته دیده شود.</p>
<p><img src="https://static2.farakav.com/files/pictures/watermark/01462305.jpg" alt=""></p>
<h2 id="آرمین-سهرابیان-سایپا">آرمین سهرابیان (سایپا)</h2>
<p>با وجود اینکه روی تک گل ذوب‌آهن مقابل سایپا بیشتر از همه مقصر بود، اما عملکردی قابل دفاع و درخشان در این مسابقه ارائه داد؛ آرمین سهرابیان که در پست مورد علاقه‌اش برای سایپا بازی می‌کند، بهترین نمایش فصل خود را این هفته مقابل ذوب‌آهن داشت. او در ۱۰ نبرد دفاعی موفق بود، در بیشتر جدال‌ها با مهاجمان حریف برتری داشت و در حملات به موقع اضافه می‌شد. سهرابیان در لحظات ابتدایی مسابقه ارسال زیبای غلامعلی‌بیگی را با ضربه سر زد ولی توپ او به شکل خطرناکی به بیرون رفت و یک بار دیگر هم این کار را در نیمه اول انجام داد، اما در دقیقه ۷۸ توانست به این مهم برسد و سانتر بی‌نقص معین عباسیان را با ضربه سر تبدیل به گل کند تا بازی خوب او در روز برتری تیمش تکمیل شود.</p>
<p><img src="https://static2.farakav.com/files/pictures/01462316.jpg" alt=""></p>
<h2 id="عزیز-معبودی-ماشینسازی">عزیز معبودی (ماشین‌سازی)</h2>
<p>او که امسال در تمام پست‌های خط دفاعی برای ماشین سازی به کار گرفته شده و توانسته در هر منطقه عملکرد خوبی از خود بر جای بگذارد، مقابل استقلال هم کم‌اشتباه، پُر تلاش و مطمئن ظاهر شد؛ عزیز معبودی در تقابل با مهاجمان و بازیکنان سرعتی آبی‌ها ازجمله مهدی قائدی و میلیچ برتری داشت و اجازه نداد آنها زیاد خودنمایی کنند؛ معبودی که پس از محرومیت یک جلسه‌ای در ترکیب ماشین‌سازی قرار گرفت، مقابل استقلال ۲۱ پاس، ۴ دفع توپ، ۴ قطع توپ، ۳ بار گرفتن خطا، دو بار جا گذاشتن بازیکنان حریف و یک نبرد هوایی موفق داشت و در نبردهای تن به تن با استقلالی‌ها نیز برتری توپ را از آن خود می‌کرد تا تبدیل به یکی از نفرات موثر ماشین‌سازی برابر استقلال شود.</p>
<p><img src="https://static2.farakav.com/files/pictures/01462315.jpg" alt=""></p>
<h2 id="هافبکها">*‌هافبک‌ها</h2>
<h2 id="مسعود-شجاعی-تراکتور">مسعود شجاعی (تراکتور)</h2>
<p>با پشت سر گذاشتن یک جلسه محرومیت، آرامش بیشتری به خط میانی تراکتور و بازی این تیم مقابل نفت مسجدسلیمان داد؛ مسعود شجاعی در این دیدار سانترهای خطرناکی انجام داد و حتی یک صحنه مشکوک به پنالتی هم با خطا روی او اتفاق افتاد ولی ویژه‌ترین قسمت بازی او به نظم دادن به بازی تیمش برمی‌گشت؛ شجاعی برای انتقال توپ از خط دفاعی به مهاجمان و گردش بازی، تا عقب زمین می‌آمد و حضور به موقعی پشت سر مهاجمان تیمش هم داشت. او در روزی که یکی از بهترین‌های تیمش بود، پایه‌گذاری گلی شد که به روند شکست‌ناپذیری نفت مسجدسلیمان در این فصل هم خاتمه دهد.</p>
<p><img src="https://static2.farakav.com/files/pictures/01462317.jpg" alt=""></p>
<h2 id="محمدرضا-حسینی-سپاهان">محمدرضا حسینی (سپاهان)</h2>
<p>تقریبا تمام برنامه سپاهان در دیدار با شاهین شهرداری روی حرکات او طراحی شده بود؛ محمدرضا حسینی بعد از آنکه یک ارسال و شوت خطرناک در لحظات ابتدایی داشت، با حرکت خود در میانه زمین کاری کرد تا لوکا گادرانی با تکل شدید روی پای او در دقیقه ۱۸ اخراج شود و کار طلایی پوشان را برای ادامه مسابقه راحت‌تر کند؛ حسینی چهار دقیقه پس از این اتفاق سانتر زیبایی برای محمد محبی فرستاد تا او موفق به گلزنی شود. گل دوم سپاهان هم روی ارسال او و در ادامه پاس آقایی و شوت استنلی شکل گرفت و چهارمین گل طلایی پوشان نیز دوباره با کرنر حسینی و ضربه سر کی‌روش به ثمر رسید. محمدرضا حسینی که با پشت سر گذاشتن مصدومیت به دوران آمادگی رسیده، مقابل شاهین بوشهر علاوه بر تاثیرگذاری روی اخراج و همچنین سه گل سپاهان، دو ارسال و چهار شوت خطرناک هم داشت که اگر کمی دقت را چاشنی کارش می‌کرد، نامش در بین گلزنان هم دیده می‌شد.</p>
<p><img src="https://static2.farakav.com/files/pictures/01425881.jpg" alt=""></p>
<h2 id="محمد-قادری-ماشینسازی">محمد قادری (ماشین‌سازی)</h2>
<p>وینگر چپ ریزنقش ماشین‌سازی که سن او هنوز به ۲۰ سال نرسیده، انگیزه زیادی مقابل استقلال داشت و به قول خودش به دلش افتاده بود در این بازی حساس گلزنی می‌کند که موفق به انجام این کار هم شد؛ محمد قادری در سمت چپ زمین با دریبل‌های ریز و حرکات سریع بارها موجب آزار خط دفاعی استقلال شد و ضد حملات ماشین‌سازی نیز از سمت او شکل می‌گرفت تا با استفاده از سرعت بالای او ماشین‌سازی خلق موقعیت کند. قادری در دیدار با استقلال علاوه بر زدن یک گل زیبا که کار را به تساوی کشید و ورق را به سود تیمش برگرداند، ۱۵ پاس داد، دو دریبل موفق داشت، یک قطع توپ کرد و سه بار خطا گرفت تا با این عملکرد خوب جزو برترین‌های هفته باشد.</p>
<p><img src="https://static2.farakav.com/files/pictures/01461824.jpg" alt=""></p>
<h2 id="مهدی-ترابی-پرسپولیس">مهدی ترابی (پرسپولیس)</h2>
<p>ستاره این فصل پرسپولیس که بیشترین نقش را در حضور سرخ پوشان در رده دوم جدول داشته، در نخستین بازی دور برگشت هم کاری کرد تا تیمش در خانه پارس جنوبی به ۳ امتیاز کامل برسد. مهدی ترابی بعد از دادن ۷۱ پاس، دو پاس کلیدی، دو دریبل موفق، دو شوت و حرکات ویرانگری که در طول بازی داشت، روی ارسال‌ها و ضربات آزاد و کرنر هم فرصت‌های خطرناکی به وجود آورد، اما پس از آنکه دید همه موقعیت‌های تیمش در حال از دست رفتن است، آخرین فرصت طلایی پرسپولیس را با حرکت سریع تا محوطه جریمه پارس جنوبی و یک ضربه محکم و دقیق تبدیل به گل کرد تا باز هم عامل برد این تیم شود.</p>
<p><img src="https://static2.farakav.com/files/pictures/watermark/01461818.jpg" alt=""></p>
<h2 id="-مهاجمان">* مهاجمان</h2>
<h2 id="رضا-جعفری-سایپا">رضا جعفری (سایپا)</h2>
<p>حضور ادامه‌دار رضا جعفری در خط حمله سایپا موجب شده این تیم برخلاف بیشتر بازی‌های نیم‌فصل اول موقعیت‌های بیشتر و خطرناک‌تری به وجود آورد؛ این مهاجم جوان که دو هفته قبل به روند ناکامی تیمش در ۱۰ مسابقه متوالی پایان داده بود، دیروز هم برابر ذوب‌آهن که خط دفاعی مستحکمی دارد، بارها با فرارهای سریع خود خطرناک ظاهر شد. او تنها با گذشت سه دقیقه از بازی، پاس محمدرضا سلیمانی را تبدیل به گل کرد تا روحیه مضاعفی به نارنجی پوشان تزریق کند و در ادامه هم علاوه بر یک شوت جدی، در لحظات ابتدایی نیمه دوم با سرعت بالا وارد محوطه جریمه ذوب‌آهن شد تا با پاس او، شاه‌علی‌دوست گل دوم سایپا را بزند. جعفری با یک گل و یک پاس گل نقش موثری در برد تیمش پس از ۱۳ هفته داشت تا یکی از نفرات تیم منتخب هفته باشد.</p>
<p><img src="https://static2.farakav.com/files/pictures/01462086.jpg" alt=""></p>
<h2 id="محمدمهدی-نظری-نساجی">محمدمهدی نظری (نساجی)</h2>
<p>با وجود اینکه نساجی حملات زیادی در بازی با گل‌گهر خلق کرد، اما نمی‌توانست دروازه این تیم را باز کند و به همین دلیل محمدمهدی نظری از ابتدای نیمه دوم به ترکیب نساجی اضافه شد که حضورش در زمین روند مسابقه را هم کاملا به سود این تیم تغییر داد و حملات قائم‌شهری‌ها را زهردارتر کرد. نظری پس از خلق یک موقعیت جدی، با دریافت توپ ارسالی از جناح چپ، با تیزهوشی، چرخش و شوت زمینی دروازه گل‌گهر را باز کرد تا به روند ناکامی نساجی در ۱۱ مسابقه گذشته که هیچ بردی به دست نیاورده بود، خاتمه دهد.</p>
<p><img src="https://static2.farakav.com/files/pictures/01462202.jpg" alt=""></p>
<h2 id="کیروش-استنلی-سپاهان">کی‌روش استنلی (سپاهان)</h2>
<p>بدون تردید بهترین بازیکن هفته شانزدهم بود؛ مهاجم بلندقامت برزیلی در دیدار این هفته مقابل شاهین بوشهر ۷ شوت زد که چهار ضربه داخل چارچوب بود و توانست سه توپ را هم تبدیل به گل کند؛ او در این دیدار ۲۵ بار لمس توپ داشت و در واقع از هر هشت توپی که به او رسید، یکی را وارد دروازه کرد. کی‌روش استنلی که تشنه بازگشت به کورس مدعیان آقای گلی بود، بهترین مسابقه را برای انجام این کار انتخاب کرد و مقابل تیم قعرنشین شاهین بوشهر ۳ گل به ثمر رساند تا علاوه بر تاثیرگذاری در صدرنشینی دوباره سپاهان، در این فصل ۶ گله شود و به رده سوم گلزنان صعود کند.</p>
<p><img src="https://static2.farakav.com/files/pictures/01461767.jpg" alt=""></p>
<p>منبع: <a href="http://www.varzesh3.com/news/1657092/%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%B4%D8%A7%D9%86%D8%B2%D8%AF%D9%87%D9%85-%D9%84%DB%8C%DA%AF-%D8%A8%D8%B1%D8%AA%D8%B1">ورزش سه</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
