<!DOCTYPE html>
<html lang='en' >
  <head>
  <title>تیم منتخب هفته بیست و پنجم لیگ برتر | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'تیم منتخب هفته بیست و پنجم لیگ برتر' />
<meta property = 'og:description' content = 'بهترین بازیکنان این هفته در حالی انتخاب شدند که پرسپولیس بیشترین نماینده را در این جمع دارد.
بازی‌های هفته بیست و پنجم لیگ برتر در حالی به پایان رسید …'>
<meta property = 'og:url' content = 'http://traktornews.ir/news/2020-07-19-%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A8%DB%8C%D8%B3%D8%AA-%D9%88-%D9%BE%D9%86%D8%AC%D9%85-%D9%84%DB%8C%DA%AF-%D8%A8%D8%B1%D8%AA%D8%B1/' />
<meta property = 'og:image' content = 'http://traktornews.ir/images/https:/static.farakav.com/files/pictures/01512570.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2020-07-19-%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A8%DB%8C%D8%B3%D8%AA-%D9%88-%D9%BE%D9%86%D8%AC%D9%85-%D9%84%DB%8C%DA%AF-%D8%A8%D8%B1%D8%AA%D8%B1/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>01. January 0001</p>
      <h1 class = 'post_title'>تیم منتخب هفته بیست و پنجم لیگ برتر</h1>
      <div class = 'post_body'>
        <div class = 'post_inner'>
        
          <img src = 'https://static.farakav.com/files/pictures/01512570.jpg' alt = 'https://static.farakav.com/files/pictures/01512570.jpg' class = 'post_thumbnail'>
        
          <p>بهترین بازیکنان این هفته در حالی انتخاب شدند که پرسپولیس بیشترین نماینده را در این جمع دارد.</p>
<p>بازی‌های هفته بیست و پنجم لیگ برتر در حالی به پایان رسید که پرسپولیس با برتری ارزشمند مقابل فولاد تقریبا قهرمانی خود را قطعی کرد تا با این نتیجه، سه نماینده در جمع برترین‌ها داشته باشد و بیشترین سهم را به دست بیاورد.</p>
<p>تراکتور با پیروزی در دیدار ۶ امتیازی مقابل سپاهان و استقلال با شکست صنعت نفت در آبادان، هر کدام دارای دو بازیکن در تیم منتخب هستند و ۴ بازیکن دیگر هم با نظر کارشناسان، از تیم‌های ماشین‌سازی، سایپا، ذوب‌آهن و گل‌گهر انتخاب شده‌اند که اسامی این ۱۱ نفر را در زیر می‌خوانید:</p>
<!-- raw HTML omitted -->
<h2 id="-دروازهبان">* دروازه‌بان</h2>
<h2 id="سید-حسین-حسینی-استقلال">سید حسین حسینی (استقلال)</h2>
<p>دروازه‌بان استقلال مثل هم‌تیمی‌هایش، روز خوبی را برابر صنعت نفت پشت سر گذاشت. سید حسین حسینی که امسال از زیر سایه‌ی رقیب همیشگی‌اش یعنی مهدی رحمتی خارج شده، فصل خوبی را پشت سر نگذاشته است. او که در ۲۲ بازی لیگ برتر تنها موفق به ثبت ۴ کلین‌شیت شده بود، زیر انتقادات زیادی قرار داشت ولی در دیدار با تراکتور توانست پس از مدت‌ها دروازه‌ی آبی پوشان پایتخت را بسته نگه دارد و در دیدار با صنعت نفت، برای دومین بازی متوالی موفق به انجام این کار شود، اما ثبت ششمین کلین‌شیت فصل حسینی به آسانی به دست نیامد. سنگربان استقلالی‌ها در دیدار با صنعت نفت ۳ بار موفق به نجات دروازه تیمش شد و روی شوت‌های راه دور بازیکنان آبادانی، عکس العمل‌های خوبی را از خود به نمایش گذاشت. حسینی‌ای که در آبادان ظاهر شد، همان گلری است که استقلالی‌ها انتظارش را دارند.</p>
<p><img src="https://static2.farakav.com/files/pictures/01512176.jpg" alt=""></p>
<h2 id="-مدافعان">* مدافعان</h2>
<h2 id="رضا-اسدی-تراکتور">رضا اسدی (تراکتور)</h2>
<p>هافبک بلند قامت تراکتور باز هم به‌خاطر کمبود بازیکن و البته عملکرد درخشانی که در خط دفاعی به نمایش گذاشته بود، به جای‌هافبک دفاعی که پست تخصصی او است، این هفته هم مقابل سپاهان و برای دومین بازی متوالی به‌عنوان مدافع میانی به کار گرفته شد. اسدی در بیشتر نبردهای زمینی در مقابل‌هافبک‌ها و مهاجمان تکنیکی سپاهان برتری داشت و در برابر بازیکنان سرزن حریف سرزن‌تر بود، ما اوج کار او که موجب شد بازی درخشان‌اش تکمیل شود، ضربه سر فوق‌العاده‌اش روی ارسال حاج‌صفی بود؛ سری که برای نیازمند مهارنشدنی بود و سه امتیاز مهم را برای سرخ‌پوشان آذربایجان به همراه آورد تا با این عملکرد در جمع برترین‌های هفته جایی داشته باشد.</p>
<p><img src="https://static2.farakav.com/files/pictures/watermark/01512134.jpg" alt=""></p>
<h2 id="خالد-شفیعی-سایپا">خالد شفیعی (سایپا)</h2>
<p>هر چند دوئل خودروسازان فوتبال ایران برنده نداشت و در نهایت هم بدون گل به اتمام رسید، اما خط دفاعی سایپا و به ویژه خالد شفیعی در این بازی خوب کار کرد؛ هر چند که مصدومیت اجازه نداد او تا آخرین لحظه در زمین تیمش را همراهی کند، اما تا دقیقه ۸۲، خالد شفیعی یکی از ستاره‌های ترکیب سایپا بود. پیکانی‌ها که در ترکیب خود شهریار مغانلو آقای گل را داشتند، حساب ویژه‌ای روی توپ‌های بلند باز کرده بودند، اما شفیعی و در کنار او سهرابیان بیشتر توپ‌های هوایی را دفع کردند. خالد روی زمین هم نگذاشت نفوذهای سرعتی شاگردان ویسی راه به جایی ببرد. او که یکی از برترین‌های سایپا در شروع دوباره لیگ نوزدهم است، این هفته هم به خوبی در ترکیب تیمش درخشید تا با شایستگی به تیم منتخب هفته برسد.</p>
<p><img src="https://static2.farakav.com/files/pictures/01512416.jpg" alt=""></p>
<h2 id="مسیح-زاهدی-ماشینسازی">مسیح زاهدی (ماشین‌سازی)</h2>
<p>ستاره غیر منتظره دیدار ذوب‌آهن و ماشین‌سازی کسی جز مسیح زاهدی نبود؛ بازیکنی که با وجود بازی‌های خوب در پست مدافع میانی، به سمت راست خط دفاعی منتقل شده و در این بخش هم توانسته کم‌نقص ظاهر شود. زاهدی که برای دومین دیدار پیاپی در پست دفاع راست به کار گرفته می‌شد، با حضور به موقع‌اش در محوطه جریمه ذوب‌آهن دو بار از ایوان مارکوویچ پنالتی گرفت و علاوه بر آن یک مرتبه هم نجات دروازه داشت تا همین عملکرد برای حضورش در تیم منتخب کافی باشد؛ البته که زاهدی بارها مانع از نفوذ وینگر و مدافع چپ ذوب شد تا تیم اصفهانی روی به ارسال‌های بلند و حمله از جناح مخالف زمین بیاورد.</p>
<p><img src="https://static2.farakav.com/files/pictures/01511777.jpg" alt=""></p>
<h2 id="شجاع-خلیلزاده-پرسپولیس">شجاع خلیل‌زاده (پرسپولیس)</h2>
<p>در نیمه اول فولادی‌ها خیلی امید داشتند تا بتوانند قفل دروازه پرسپولیس را بشکنند و از حریف خود پیش بیفتند، اما حملات پرشمار شاگردان نکونام در خط دفاعی قدرتمند پرسپولیس به خوبی دفع می‌شد و راهی به دروازه رادو پیدا نمی‌کرد. هر چند که گلر کروات آن‌ها معدود شلیک‌های فولادی‌ها را هم مهار کرد ولی جلوتر از رادوشوویچ، ستاره ترکیب پرسپولیس و دوئل با فولاد، شجاع خلیل‌زاده بود. مدافعی که نه روی زمین و نه روی هوا، حملات فولادی‌ها را خنثی کرد و در نبردهای تن به تن به خوبی توانست برتر شود تا نشان دهد در اوج آمادگی به سر می‌برد و نمایش عالی‌اش در دیدار برابر فولاد موجب شد تا در جمع منتخبان هفته باشد.</p>
<p><img src="https://static2.farakav.com/files/pictures/01512542.jpg" alt=""></p>
<h2 id="هافبکها">*‌هافبک‌ها</h2>
<h2 id="علی-کریمی-استقلال">علی کریمی (استقلال)</h2>
<p>کریمی که پس از اخراج در دیدار جنجالی مقابل فولاد، بازی با سایپا را از دست داده بود، در مسابقه با تراکتور به ترکیب استقلال بازگشت و در آبادان تبدیل شد به همان علی کریمی نیم‌فصل اول. ۹۰ درصد پاس‌های کریمی در این دیدار سخت و طاقت‌فرسا که در گرمای ۴۲ درجه آبادان برگزار می‌شد، به درستی به مقصد رسید. کریمی ۳ تکل موفق در میانه میدان داشت و در ۲ نبرد هوایی نیز مقابل حریف خود موفق عمل کرد.‌هافبک استقلال شب خوبی را در آبادان سپری کرد که منجر به کسب سه امتیاز حساس این دیدار برای آبی پوشان پایتخت شد. در بازی‌های سخت استقلال در هفته‌های آینده، مجیدی روی کریمی حساب ویژه‌ای باز کرده است تا تیمش را به سهمیه لیگ قهرمانان آسیا برساند.</p>
<p><img src="https://static2.farakav.com/files/pictures/01512418.jpg" alt=""></p>
<h2 id="قاسم-حدادیفر-ذوبآهن">قاسم حدادی‌فر (ذوب‌آهن)</h2>
<p>شاید باید به کاپیتان سبزپوشان اصفهانی لقب بدشانس‌ترین بازیکن هفته را داد؛ چراکه پاس گل و تاثیرگذاری او روی یک گل دیگر، هر دو بار مردود اعلام شد و در ادامه هم بخاطر اعتراض به تصمیمات داور که به اشتباه علیه ذوبی‌ها سوت زده بود، از کوره در رفت و اخراج شد اما باید گفت که او ستاره میدان بود و پیش از اخراجش نمایش درخشانی را داشت.‌هافبک با تجربه ذوب‌آهن به خوبی میانه میدان تیم را جمع کرد و هم در ساخت موقعیت برای تیمش، موثر بود. هر چند که اشتباهات داوری موجب شد تا شاگردان لوکا بازنده بازی شوند و البته حدادی‌فر از میدان اخراج شود، اما او در کمال شایستگی و درایت راهی جمع برترین‌های هفتگی شد و در تیم منتخب هفته قرار گرفت.</p>
<p><img src="https://static2.farakav.com/files/pictures/01511743.jpg" alt=""></p>
<h2 id="بشار-رسن-پرسپولیس">بشار رسن (پرسپولیس)</h2>
<p>مغز متفکر صبورِ ترکیب یحیی گل‌محمدی، دیشب هم در میانه میدان پرسپولیس نمایش ایده‌آل و کم‌نقصی را به اجرا درآورد؛ ستاره عراقی مدت‌هاست بخاطر مشکلات مالی‌اش گله‌مند است، اما در میدان هر چه در توانش دارد را برای سرخ‌پوشان خرج می‌کند. او مقابل فولاد خوزستان دو دریبل موفق داشت و ۸۳ درصد پاس‌های خود را هم توانست به مقصد برساند، یک شلیک هم به سوی دروازه مرادیان داشت که البته راه به جایی نبرد، اما تاثیرگذاری درخشان‌اش در ترکیب پرسپولیس موجب شد تا نامش در جمع برترین‌ها باشد.</p>
<p><img src="https://static2.farakav.com/files/pictures/01512583.jpg" alt=""></p>
<h2 id="احسان-حاجصفی-تراکتور">احسان حاج‌صفی (تراکتور)</h2>
<p>آماده‌ترین بازیکن پس از کرونا برای تراکتور و حتی فوتبال ایران بدون تردید احسان حاج‌صفی بوده است. کاپیتان تیم تبریزی که به‌خاطر عدم آمادگی مسعود شجاعی و اشکان دژاگه همچنان بازوبند کاپیتانی را به تنهایی بر بازو می‌بندد و رهبر میانه میدان تیمش است، درست در مواقعی که بازی گره می‌خورد برای تراکتور کارساز است. حاج‌صفی بعد از عملکرد خوبی که مقابل صنعت نفت و استقلال داشت، این هفته هم برابر سپاهان استثنایی کار کرد و نه تنها با شوت‌ها و ارسال‌های خود دروازه تیم سابق خود را به خطر انداخت، بلکه یک گل تماشایی به ثمر و یک پاس گل عالی دهد تا تراکتور صاحب سه امتیاز طلایی شود و به رده دوم صعود کند که بدون تردید ادامه این روند می‌تواند تیمش را هم به موفقیت در این فصل برساند.</p>
<p><img src="https://static2.farakav.com/files/pictures/watermark/01512103.jpg" alt=""></p>
<h2 id="سیامک-نعمتی-پرسپولیس">سیامک نعمتی (پرسپولیس)</h2>
<p>در شب بدشانسی مهدی ترابی که همراه با مصدومیت این بازیکن شد و او را از ترکیب پرسپولیس خارج کرد، سیامک نعمتی جور شماره ۹ سرخ‌ها را کشید و در قامت یک گلزن سه امتیازی حاضر شد و سرخ‌ها را به پوکر در قهرمانی لیگ نزدیک‌تر کرد؛ البته او یک شوت خوب دیگر هم داشت که مرادیان در شب پرکار خود، توانست توپ را به آغوش بکشد. یک قطع توپ و یک دریبل موفق در کارنامه نعمتی در دیدار با فولاد دیده می‌شود. او در همه نقاط زمین فعال بود و با دوندگی بالای خود، نقش پُررنگی در ششمین برد متوالی شاگردان گل‌محمدی داشت تا در کنار رسن و خلیل‌زاده، سومین پرسپولیسی تیم منتخب هفته باشد.</p>
<p><img src="https://static2.farakav.com/files/pictures/01512546.jpg" alt=""></p>
<h2 id="-مهاجم">* مهاجم</h2>
<h2 id="یونس-شاکری-گل-گهر-سیرجان">یونس شاکری (گل گهر سیرجان)</h2>
<p>مهاجم نیشابوری گل‌گهر یک شب رویایی را برابر شاهین بوشهر گذراند؛ او خیلی زود توانست از مدافع شاهین پنالتی بگیرد، اما خودش پشت توپ قرار نگرفت و به زنده‌روح هدیه کرد تا این‌چنین بخت گلزنی را از دست بدهد. یونس شاکری دقایقی بعد برخلاف همیشه این‌بار آرام و روی زمین توپ را به درون دروازه کویلیتایا فرستاد تا درخشش خود را تکمیل کند. در نیمه دوم بار دیگر شاکری در محوطه جریمه شاهین سرنگون شد و پنالتی گرفت، اما بازهم از زدن پنالتی امتناع کرد و این بار توپ را به منشا توپ هدیه داد تا فرصت استثنایی هت‌تریک را از دست بدهد و به هشت گله شدن قانع باشد. او در ۱۲ نبرد که با بازیکنان شاهین روی زمین و هوا داشت، موفق حاضر شد تا کارنامه‌ای زرین در شب توفانی گل‌گهر به نام یونس شاکری به ثبت برسد.</p>
<p><img src="https://static2.farakav.com/files/pictures/01512582.jpg" alt=""></p>
<p>منبع: <a href="http://www.varzesh3.com/news/1696866/%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A8%DB%8C%D8%B3%D8%AA-%D9%88-%D9%BE%D9%86%D8%AC%D9%85-%D9%84%DB%8C%DA%AF-%D8%A8%D8%B1%D8%AA%D8%B1">ورزش سه</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
