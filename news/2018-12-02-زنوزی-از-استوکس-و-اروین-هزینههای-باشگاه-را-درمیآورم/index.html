<!DOCTYPE html>
<html lang='en' >
  <head>
  <title>زنوزی از استوکس و اروین هزینه‌های باشگاه را درمی‌آورم | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'زنوزی: از استوکس و اروین هزینه‌های باشگاه را درمی‌آورم' />
<meta property = 'og:description' content = 'مالک باشگاه تراکتورسازی مصاحبه مفصلی در مورد شرایط این روزهای باشگاه و برنامه‌هایش برای فصل آینده انجام داده است.
در وضعیت بد اقتصادی که ایران به سر …'>
<meta property = 'og:url' content = 'http://traktornews.ir/news/2018-12-02-%D8%B2%D9%86%D9%88%D8%B2%DB%8C-%D8%A7%D8%B2-%D8%A7%D8%B3%D8%AA%D9%88%DA%A9%D8%B3-%D9%88-%D8%A7%D8%B1%D9%88%DB%8C%D9%86-%D9%87%D8%B2%DB%8C%D9%86%D9%87%D9%87%D8%A7%DB%8C-%D8%A8%D8%A7%D8%B4%DA%AF%D8%A7%D9%87-%D8%B1%D8%A7-%D8%AF%D8%B1%D9%85%DB%8C%D8%A2%D9%88%D8%B1%D9%85/' />
<meta property = 'og:image' content = 'http://traktornews.ir/images/https:/static.farakav.com/files/pictures/01340724.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2018-12-02-%D8%B2%D9%86%D9%88%D8%B2%DB%8C-%D8%A7%D8%B2-%D8%A7%D8%B3%D8%AA%D9%88%DA%A9%D8%B3-%D9%88-%D8%A7%D8%B1%D9%88%DB%8C%D9%86-%D9%87%D8%B2%DB%8C%D9%86%D9%87%D9%87%D8%A7%DB%8C-%D8%A8%D8%A7%D8%B4%DA%AF%D8%A7%D9%87-%D8%B1%D8%A7-%D8%AF%D8%B1%D9%85%DB%8C%D8%A2%D9%88%D8%B1%D9%85/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>01. January 0001</p>
      <h1 class = 'post_title'>زنوزی: از استوکس و اروین هزینه‌های باشگاه را درمی‌آورم</h1>
      <div class = 'post_body'>
        <div class = 'post_inner'>
        
          <img src = 'https://static.farakav.com/files/pictures/01340724.jpg' alt = 'https://static.farakav.com/files/pictures/01340724.jpg' class = 'post_thumbnail'>
        
          <p>مالک باشگاه تراکتورسازی مصاحبه مفصلی در مورد شرایط این روزهای باشگاه و برنامه‌هایش برای فصل آینده انجام داده است.</p>
<p>در وضعیت بد اقتصادی که ایران به سر می‌برد فوتبال هم در بدترین شرایط مالی قرار دارد اما در همین اوضاع اسفبار اگر شما یک بیزنس من موفق باشید آن وقت می‌توانید هم مالک دو تیم باشید آن هم با هزینه‌های حداقل 40 و 15 میلیارد و چندین شرکت هواپیمایی و غیره را هم اداره کنید. در همین شرایط محمدرضا زنوزی تراکتور را کهکشانی کرد. هرچند که خودش ایده آل‌هایش را در فصل آینده دنبال می‌کند ولی تا به اینجای کار هم این مالک موفق توانسته در فوتبال ایران سر و صدایی به پا کند. خیلی‌ها فکر می‌کردند او هم به سرنوشت شفیع‌زاده‌ها و هدایتی دچار می‌شود اما ساختاری که زنوزی در تراکتورسازی و حتی ماشین‌سازی ایجاد کرده نشان می‌دهد که این دو باشگاه آینده فوتبال ایران هستند و در چرخه اقتصادی قرار خواهند گرفت.</p>
<p>با توجه به اینکه در دیدار با پرسپولیس شعارهای نژادپرستانه از سوی دو طرف سر داده نشد اما بازهم حاشیه‌ها برای تراکتورسازی وجود داشت.</p>
<!-- raw HTML omitted -->
<p>من اعتقاد ندارم حاشیه‌ای برای ما ایجاد شد بلکه بیشتر برای پرسپولیس این حاشیه‌ها به وجود آمد. چرا که ما حداقل خواسته‌مان این بود که بتوانیم احقاق حق کنیم و ثابت کنیم آن گلی که آفساید گرفته شد صحیح بود و مردم متوجه این مساله بشوند. این بازی تمام شد و رفت اما موضوع اصلی ما که در برنامه 90 هم اعلام کردم این بود که بگویند حق تراکتور پایمال شده و بازی هم تمام شد و رفته است. در همین حد خواستیم احقاق حق کنیم وگرنه اشتباه در داوری همواره وجود دارد.</p>
<p>این ذهنیتی که در مردم تبریز و آذربایجان به وجود آمده که حالا با توجه به در کورس بودن تراکتورسازی برای قهرمانی شاید دست‌هایی در پشت پرده برای قهرمان نشدن این تیم وجود داشته باشد. به نظر شما این ذهنیت منفی نیست؟</p>
<p>از چه بابت چنین سوالی را مطرح می‌کنید؟ زیاد چنین ذهنیتی وجود ندارد اما به نظر من وزارت ورزش، فدراسیون فوتبال و سازمان لیگ این شبهات را از خودشان دور کنند. من در برنامه 90 هم عرض کردم که این شبهات باعث می‌شود که هواداران چنین فکری بکنند. من به شخصه دنبال چنین ذهنیت‌های منفی نیستم اما هواداران تیم‌های شهرستانی و تراکتور این فکر را می‌کنند که آنها مالکیت چند تیم را دارند و می‌خواهند فوتبال را هم مدیریت کنند و همه کار دست‌شان باشد. این مساله فساد ایجاد می‌کند. اگر هم فساد ایجاد نکند این موضوع شبهه برانگیز خواهد بود و باعث قضاوت‌های نادرستی در ذهن مردم می‌شود. نمی‌شود که شما خودتان هم مالک دو تیم باشید هم اداره ورزش دست‌تان باشد که شامل سازمان لیگ، فدراسیون فوتبال و کمیته انضباطی هم می‌شود. این مسایل در ذهنیت مردم تاثیر می‌گذارد. ما باید این مساله را حل کنیم. ولی متاسفانه تا الان نتوانسته اند این مشکل را حل کنند. چطور می‌شود دو تیم داشتن من ایراد می‌شود که تازه هیچ چیز هم دست من نیست اما وزارت ورزش به راحتی دو تیم دارد و اعمال نفوذ هم می‌کند. اگر هم اعمال نفوذ نکند مردم اینگونه فکر می‌کنند که صددرصد پشت صحنه یکسری بده و بستان‌هایی دارند. من این را می‌دانم که چنین مساله‌ای نیست اما مردم هم مثل من فکر می‌کنند؟</p>
<p>صحبت از مالکیت شما بر دو تیم شد. بعد از دیدار سپاهان مقابل ماشین‌سازی دستیار قلعه‌نویی این موضوع را دوباره مطرح کرد. به نظر می‌رسد با توجه به اختلافاتی که در گذشته میان شما و قلعه‌نویی به وجود آمده این موضوع پس از آن بازی تکرار شد؟</p>
<p>من با آقای قلعه‌نویی نه اختلاف دارم و نه مشکلی! بحث ما برسر دو بازیکن بود که به تراکتورسازی نبرد که برده بود. آن آقا (دستیار قلعه‌نویی) هم که آن حرف‌ها را زد در حدی نیست که من جوابش را بدهم. اصلا نمی‌دانم این آقایی که دستیار خارجی قلعه‌نویی است چه کسی هست. در این موارد صحبت کردن به نظر من به حاشیه رفتن خود تیم‌هاست نه ما! چون که در این موارد جواب‌هایی داریم که حتی مدیران شان هم نمی‌توانند اظهارنظر کنند.</p>
<h2 id="یعنی-مالکیت-شما-بر-دو-تیم-تراکتورسازی-و-ماشینسازی-کاملا-قانونی-است-و-ادعای-دیگر-تیمها-به-جایی-نمیرسد">یعنی مالکیت شما بر دو تیم تراکتورسازی و ماشین‌سازی کاملا قانونی است و ادعای دیگر تیم‌ها به جایی نمی‌رسد؟</h2>
<p>از تیم‌های حال حاضر لیگ ما تنها دو تیم هستند که خصوصی اداره می‌شوند و بقیه دولتی هستند. هرکدام در مورد ما ادعایی دارند اما خودشان را اصلاح کنند بعد در مورد این مساله صحبت کنند. من اگر خودم در یک موضوعی ایراد داشته باشم نمی‌توانم راجع به همان موضوع از شما ایراد بگیرم. مگر می‌شود ایراد خودشان را اصلاح نکنند و بعد از ما ایراد بگیرند.</p>
<p>به نظر شما تراکتورسازی از چه زمانی به درآمدزایی می‌رسد و هزینه کردن فردی به اسم زنوزی دیگر برای این تیم نیاز نخواهد بود؟ منظورم این است که چه زمانی تراکتورسازی با هوادارانش به درآمدزایی می‌رسد؟</p>
<p>ما نباید مستقیما از هواداران مبلغی دریافت کنیم. همان طور که در قضیه ایرانسل من مخالف این بودم و سعی کردم این مساله را هضم کنم. ما باید به هواداران تراکتور سرویس بدهیم و از محل آن سرویس به درآمد برسیم. تازه آن سرویس دهی هم که به هوادار می‌دهیم باید به صورت رقابتی باشد. یعنی این که قیمت ما از قیمت رقیب مان کمتر نباشد. به همین خاطر طوری برنامه‌ریزی کردیم که ظرف یک سال و نیم تا دو سال آینده این تیم بتواند خودش را بچرخاند و ان‌شاءا&hellip; تا سه سال آینده وارد بورس شود که حتی مردم بتوانند سهامش را خریداری کنند.</p>
<p>یکی از اتفاقاتی که شاید هواداران باخت به پرسپولیس را به جان می‌خریدند اجازه ندادن همراهی استوکس با تیم بود. این مساله را خود شما چطور ارزیابی می‌کنید؟</p>
<p>اولا که اینها به خاطر پرچم کرواسی نیامدند (خنده)، هواداران پرسپولیس پرچم کرواسی را درآوردند و آنها ناراحت شدند و به تهران نیامدند و قهر کردند.</p>
<h2 id="شما-هم-ید-طولایی-مانند-هواداران-تان-در-کری-خوانی-دارید">شما هم ید طولایی مانند هواداران تان در کری خوانی دارید.</h2>
<p>چه بگویم؟! واقعیت را گفتم. اما خارج از شوخی اصول باشگاه از همه مهم‌تر است. برای من نظم و انضباط در همه کارها اولویت است. این مساله را هواداران عزیز تراکتورسازی هم درک می‌کنند و در این باره حامی ما هستند. زمانی که ما آمدیم یک جمله گفتند و آن این بود که اینجا بیش از یک سالار نداریم و آن سالار هم باشگاه تراکتور با پشتیبانی هواداران است. اینجا نمی گذاریم کسی بر تراکتورسازی سالاری کند. پای شعارم تا آخر ایستاده‌ام و اگر اینگونه نبود مشکلات و حاشیه‌های باشگاه تراکتورسازی به این زودی‌ها جمع نمی‌شد.</p>
<h2 id="شما-از-روند-اداره-باشگاه-طی-چند-ماه-گذشته-راضی-هستید">شما از روند اداره باشگاه طی چند ماه گذشته راضی هستید؟</h2>
<p>بله به اعتقاد شخصی من توانستیم ظرف همین چند ماه به خوبی باشگاه را جمع و مدیریت کنیم. طوری کار کردیم که الان تراکتور حرفی برای گفتن دارد و همه با احترام درباره این تیم صحبت می‌کنند. این احترام از همان نظم و انضباطی که به آن اشاره داشتم نشات می‌گیرد. من فکر نمی کنم در تاریخ لیگ ایران سابقه داشته باشد که چنین تیمی بسته شده باشد و برای اولین بار اتفاق افتاد که این همه ستاره در یک تیم جمع شدند و به تیم کمک می‌کنند.</p>
<h2 id="تراکتور-را-کهکشانی-بستهاید-و-فکر-میکنید-این-روند-ادامه-پیدا-کند">تراکتور را کهکشانی بسته‌اید و فکر می‌کنید این روند ادامه پیدا کند؟</h2>
<p>به اعتقاد من تراکتورسازی هنوز کهکشانی نشده است. کهکشانی واقعی زنوزی را سال آینده ببینید. شاید از نظر شما این تیم کهکشانی باشد اما از نظر من سال آینده تراکتور اینگونه خواهد بود. ما دست‌مان برای امسال بسته بود چون تیم را دیر تحویل گرفتیم و همین که یکسری مشکلات و محدودیت داشتیم از جمله این که بیشتر از شش بازیکن نمی توانستیم جذب کنیم. ما در نیم فصل تا حدودی تیم را تقویت می‌کنیم و بقیه پروژه کهکشانی شدن تراکتورسازی برای فصل آینده خواهد بود.</p>
<h2 id="حضور-طارمی-در-تراکتور-برای-نیم-فصل-در-راستای-همین-پروژه-کهکشانیسازی-است-که-شما-در-تراکتور-مدنظر-دارید">حضور طارمی در تراکتور برای نیم فصل در راستای همین پروژه کهکشانی‌سازی است که شما در تراکتور مدنظر دارید؟</h2>
<p>شما انتظار نداشته باشید دست من رو شود. نه تنها طارمی بلکه بقیه کسانی را هم که در رسانه‌ها مطرح می‌کنند واقعیت ندارد چون تا روزی که قرارداد بسته نشود دست‌مان را برای هیچ‌کس رو نمی‌کنیم. همان طور که دیدید در ابتدای فصل هم که تیم را گرفتم کسی فکر نمی‌کرد این بازیکنان را جذب کنیم. کدامیک از بازیکنانی که گرفتیم را شما یا دوستان‌تان حدس می‌زدید. اصلا کسی فکر می‌کرد سه کاپیتان تیم ملی به تراکتورسازی بیایند. پس خیال تان راحت باشد که از من نمی‌توانید حرفی بیرون بکشید.</p>
<h2 id="تقوی-تا-آخر-فصل-تحت-هر-شرایطی-میماند-یا-همچنان-موقت-است">تقوی تا آخر فصل تحت هر شرایطی می‌ماند یا همچنان موقت است؟</h2>
<p>ما کسانی که در تیم هستند چه آقای تقوی و چه دیگر دوستان که حضور دارند همه را تا آخرین روز حمایت می‌کنیم.</p>
<h2 id="استوکس-هم-بدون-تعیین-تکلیف-تبریز-را-ترک-کرد">استوکس هم بدون تعیین تکلیف تبریز را ترک کرد.</h2>
<p>خیال‌تان راحت هزینه کل باشگاه را از همین دو بازیکن در می‌آورم. آنها با ما قرارداد چهار ساله دارند و به این راحتی‌ها نمی‌توانند به کارشان ادامه دهند.</p>
<p>منبع: <a href="http://www.varzesh3.com/news/1573112/%D8%B2%D9%86%D9%88%D8%B2%DB%8C-%D8%A7%D8%B2-%D8%A7%D8%B3%D8%AA%D9%88%DA%A9%D8%B3-%D9%88-%D8%A7%D8%B1%D9%88%DB%8C%D9%86-%D9%87%D8%B2%DB%8C%D9%86%D9%87-%D9%87%D8%A7%DB%8C-%D8%A8%D8%A7%D8%B4%DA%AF%D8%A7%D9%87-%D8%B1%D8%A7-%D8%AF%D8%B1%D9%85%DB%8C-%D8%A2%D9%88%D8%B1%D9%85">ورزش سه</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
