<!DOCTYPE html>
<html lang='en' >
  <head>
  <title>زنده بازتابهای طومار انصراف چند باشگاه لیگ برتری | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'زنده: بازتابهای طومار انصراف چند باشگاه لیگ برتری' />
<meta property = 'og:description' content = 'بعد از انتشار نامه انصراف چند تیم از لیگ نوزدهم، حالا نوبت به واکنشها و اظهار نظرهای له و علیه این درخواست در فضای مجازی و رسانه‌ای رسیده است.
ساعاتی …'>
<meta property = 'og:url' content = 'http://traktornews.ir/news/2020-06-15-%D8%B2%D9%86%D8%AF%D9%87-%D8%A8%D8%A7%D8%B2%D8%AA%D8%A7%D8%A8%D9%87%D8%A7%DB%8C-%D8%B7%D9%88%D9%85%D8%A7%D8%B1-%D8%A7%D9%86%D8%B5%D8%B1%D8%A7%D9%81-%DA%86%D9%86%D8%AF-%D8%A8%D8%A7%D8%B4%DA%AF%D8%A7%D9%87-%D9%84%DB%8C%DA%AF-%D8%A8%D8%B1%D8%AA%D8%B1%DB%8C/' />
<meta property = 'og:image' content = 'http://traktornews.ir/images/https:/static.farakav.com/files/pictures/01503590.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2020-06-15-%D8%B2%D9%86%D8%AF%D9%87-%D8%A8%D8%A7%D8%B2%D8%AA%D8%A7%D8%A8%D9%87%D8%A7%DB%8C-%D8%B7%D9%88%D9%85%D8%A7%D8%B1-%D8%A7%D9%86%D8%B5%D8%B1%D8%A7%D9%81-%DA%86%D9%86%D8%AF-%D8%A8%D8%A7%D8%B4%DA%AF%D8%A7%D9%87-%D9%84%DB%8C%DA%AF-%D8%A8%D8%B1%D8%AA%D8%B1%DB%8C/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>15. June 2020</p>
      <h1 class = 'post_title'>زنده: بازتابهای طومار انصراف چند باشگاه لیگ برتری</h1>
      <div class = 'post_body'>
        <div class = 'post_inner'>
        
          <img src = 'https://static.farakav.com/files/pictures/01503590.jpg' alt = 'https://static.farakav.com/files/pictures/01503590.jpg' class = 'post_thumbnail'>
        
          <p>بعد از انتشار نامه انصراف چند تیم از لیگ نوزدهم، حالا نوبت به واکنشها و اظهار نظرهای له و علیه این درخواست در فضای مجازی و رسانه‌ای رسیده است.</p>
<p>ساعاتی پیش بود که نامه‌ای با درخواست 7 باشگاه لیگ برتری که امضای مربیان و بازیکنان آن‌ها نیز زیر آن بود در اختیار خبرنگار ما قرار گرفت که محتوای آن اعتراض به تصمیم سازمان لیگ و خطاب به فدراسیون فوتبال بود و در پایان آن جملاتی دیده می‌شد که صراحتا از انصراف این باشگاه‌ها از ادامه مسابقات لیگ برتر خبر می‌داد.</p>
<p>انتشار این نامه فضای فوتبال ایران را تحت تاثیر قرار داد و واکنش‌های بسیار زیادی را به دنبال داشت. این طومار خیلی زود جایگاه نخست را در ستون پرحاشیه ترین اخبار به خود اختصاص داد و نظرات موافق و مخالف متعددی را به خود دید که البته بسیاری از آن‌ها قابل انتشار هم نیستند. اما فارغ از فضای هواداری، مربیان، بازیکنان و حتی مسئولان فوتبال ایران نیز درباره آن اظهار نظر کردند و احتمالا در ساعات آینده واکنش‌های بیشتری را در این باره خواهیم داشت که در ادامه آن‌ها را می‌بینید:</p>
<!-- raw HTML omitted -->
<h2 id="-سه-شنبه-۲۷-خرداد">* سه شنبه ۲۷ خرداد</h2>
<p>۲۳:۲۵- شهریار مغانلو، ستاره گلزن پیکان: «ما نمی‌توانیم در شرایطی که هر روز باید در هتل و فرودگاه باشیم به راحتی وارد مسابقات شویم و از این شهر به آن شهر برویم. در هتل باید با یک یا دو نفر هم‌اتاق شویم و اگر یک نفر ناقل باشد بقیه تیم هم خواهند گرفت. در لیگ آلمان همه تیم‌ها با پرواز چارتر پرواز می‌کنند اما ما باید در هواپیما با نزدیک به 200 مسافر پرواز کنیم و از این شهر به آن شهر برویم و همین مسائل است که باعث شده تا ما از سازمان لیگ خواهان یک جواب قانع‌کننده باشیم.</p>
<p><img src="https://static2.farakav.com/files/pictures/01494144.jpg" alt=""></p>
<p>۲۳:۲۰- رئال‌مادرید در حالی در نخستین بازی دوران کرونا 3 بر یک ایبار را مغلوب کرد که این مسابقه در ورزشگاه آلفردو دی‌استفانو برگزار شد. این ورزشگاه کوچک با ظرفیت 6هزار نفری در حقیقت بخشی از کمپ تمرینی والدبیاس است که برای برگزاری تمرینات از آن استفاده می‌شود، اما با توجه به اینکه قرار است مسابقات بدون تماشاگر باشد و ورزشگاه سانتیاگو برنابئو هم در حال تعمیر و بازسازی است، رئالی‌ها تصمیم گرفته‌اند مسابقات خانگی‌شان در ادامه فصل را در این ورزشگاه کوچک برگزار کنند. جالب اینجاست که هیچ‌کدام از بازیکنان مادرید هم نسبت به این مسئله شکایتی ندارند؛ آن هم درحالی‌که کورس فشرده قهرمانی بین بارسلونا و رئال در جریان است. شاید استقلال هم‌اکنون با مشکل زمین تمرینی مواجه باشد و زمین شماره 2 آزادی نتواند میزبان یک بازی لیگ برتری استاندارد باشد، اما پرسپولیس که ورزشگاه شهید کاظمی را در اختیار دارد، چرا از آن برای برگزاری مسابقات لیگ برتری‌اش در این شرایط خاص استفاده نمی‌کند؟ برگزاری هر بازی در ورزشگاه آزادی مستلزم پرداخت اجاره‌بهایی سنگین، بین 100 تا 150میلیون تومان است؛ چرا باید پرسپولیس چنین هزینه‌ای متقبل شود؛ آن هم درحالی‌که اصلا امکان حضور تماشاگران وجود ندارد؟ (همشهری)</p>
<p>۲۳:۱۵- میثم تیموری مدافع چپ تراکتور: «ما تعداد زیادی از بازیکنان خود را در اختیار نداریم و شرایطمان برای حضور در لیگ‌برتر بسیار مشکل شده است. 4بازیکن اصلی ما خارج از ایران هستند و 6عضو تیم هم مبتلا به کرونا شناخته شده‌اند. این بازیکنان هم اعضای اصلی تیم هستند و از جوان‌ها نیستند. با این شرایط مشخص است که برای آغاز لیگ مشکل داریم و خواهان تعطیلی این رقابت‌ها هستیم.»(همشهری)</p>
<h2 id="۲۳۱۳--جلسه-خصوصی-سازی-دو-باشگاه-استقلال-و-پرسپولیس-با-حضور-وزیر-ورزش-و-مقامات-دو-باشگاه-با-رعایت-پروتکلهای-بهداشتی">۲۳:۱۳- جلسه خصوصی سازی دو باشگاه استقلال و پرسپولیس با حضور وزیر ورزش و مقامات دو باشگاه با رعایت پروتکلهای بهداشتی.</h2>
<p><img src="https://static2.farakav.com/files/pictures/01503597.png" alt=""></p>
<p>۲۳:۱۰-  «جیانی اینفانتینو» رئیس فیفا : برای فیفا سلامتی مهم‌ترین اولویت‌ است و به همین دلیل لیگ‌ها و فوتبال خیلی سریع تعطیل شدند. در بعضی از کشورها ویروس کرونا به خوبی کنترل شده و آینده بهتری پیش‌بینی می‌شود اما در بعضی دیگر از مناطق همچنان وضعیت خطرناک و بحرانی است و باید بسیار مواظب بود.</p>
<p>البته در نهایت هیجان بیشتر از هر زمان دیگری به فوتبال بازخواهدگشت و دوباره مردم خوشحال خواهند شد و به‌ همراه همدیگر در همین ورزشگاه‌ها به تماشای فوتبال می‌نشینند. تا آن زمان سلامتی خود را حفظ کنید و قوی و خوش بین باشید.</p>
<p><img src="https://static2.farakav.com/files/pictures/01502430.jpg" alt=""></p>
<h2 id="رادولوویچ-سرمربی-این-تیم-اعلام-کرده">رادولوویچ سرمربی این تیم اعلام کرده</h2>
<p>«دروغ می‌گوید.» در سایت دولت مونته‌نگرو هیچ محدودی برای سفر وجود ندارد و فقط برای کارمندان ممنوعیت مسافرت لحاظ شده که آن هم با طی شدن روندی قابل انجام است. هیچ محدودیتی وجود ندارد و ایشان دنبال بهانه است. باشگاه از پلیس آلمان هم استعلام گرفته که آنها نیز پاسخ دادند که محدودیتی برای ترانزیت ندارد. در پرواز ترانزیت چون مسافر از فرودگاه خارج نمی‌شود مشکلی وجود نخواهد داشت.(تسنیم)</p>
<p><img src="https://static2.farakav.com/files/pictures/01503593.jpg" alt=""></p>
<p>۲۳:۰۰- صبح امروز سومین مرحله آزمایش کرونا از اعضای تیم ماشین سازی انجام شد و ساعتی پیش با مشخص شدن نتایج این آزمایشات، دکتر عباس‌زاده پزشک تیم فوتبال ماشین سازی از شناسایی دو مورد مثبت جدید در آزمایشات PCR این تیم خبر داد.</p>
<p><img src="https://static2.farakav.com/files/pictures/01484734.jpg" alt=""></p>
<p>۲۲:۳۰- تیم فوتبال گل‌گهر سیرجان که هفته گذشته در دیداری تدارکاتی به مصاف پرسپولیس رفته بود، بعدازظهر امروز در زمین مجموعه ورزشی الیاف به مصاف تیم جوان سایپا رفت و با تک گل مهرداد بایرامی موفق به شکست حریف خود شد.</p>
<p>۲۲:۰۰- اسماعیل شریفات، مهاجم باتجربه شاهین شهرداری بوشهر که هنوز هم خود را یک استقلالی متعصب می‌داند در اظهار نظری جالب توجه در مصاحبه با فارس اعلام کرد:  «من به دنبال این هستم بازی‌ها برگزار شوند و به خاطر اینکه گفتم پرسپولیس باید قهرمان شود کلی برای من دردسر درست شد. لیگ 16 تیم دارد و اگر قرار است الان لیگ تعطیل شود شما کدام تیم را قهرمان می‌دانید؟ نمی‌آیید تیم دهم، یازدهم یا دوازدهم ، یا اصلاً‌ تیم چهارم، پنجم یا ششم را قهرمان لیگ کنید؛ پرسپولیس باید قهرمان شود.»</p>
<p><img src="https://static2.farakav.com/files/pictures/01479067.jpg" alt=""></p>
<p>۲۱:۰۲ - باشگاه پرسپولیس اعلام کرد که سه تونل ضدعفونی جدید را در برای مناطق مختلف ورزشگاه شهید کاظمی تهیه کرده تا مشکلی از این بابت وجود نداشته باشد.</p>
<p>۲۰:۴۵ - تیم فوتبال پرسپولیس به عنوان یکی از موافقان از سرگیری لیگ نوزدهم، در دیداری دوستانه موفق شد ۳-۰ خوشه طلایی را شکست دهد.</p>
<p><img src="https://static2.farakav.com/files/pictures/01503581.jpg" alt=""></p>
<p>۲۰:۳۰ - اخبار غیر رسمی رسانه‌های اماراتی از این حکایت دارند که لیگ نیمه کاره خواهد ماند و شباب اهلی به عنوان قهرمانی معرفی خواهد شد. این تیم با شش امتیاز اختلاف نسبت به العین در فاصله ۷ بازی تا پایان صدرنشین بود.</p>
<p>این کار به صورت خودجوش توسط بازیکنان تیم‌ها صورت گرفته است و مدیران تیم‌ها دخل تصرفی در این تصمیم گیری نداشته‌اند و همه بازیکنانی که در تمرینات تیم ما حضور داشتند این تصمیم را به صورت جمعی گرفتند.</p>
<p>16:10 - تمرین فولاد، یکی از تیم‌هایی که موافق برگزاری لیگ است؛ بازیکنان می‌خندند و عکس یادگاری می‌گیرند و امیدوارند دست به شگفتی بزنند و سهمیه بگیرند.</p>
<p><img src="https://static2.farakav.com/files/pictures/01503502.jpg" alt=""></p>
<p>۱۵:۵۵ - مسعود شجاعی کاپیتان تیم تراکتور احتمالا از امروز به تمرینات این تیم بازخواهد گشت. او از ابتدای سال در تمرینات غیبت داشت.</p>
<p><img src="https://static2.farakav.com/files/pictures/01464671.jpg" alt=""></p>
<p>۱۵:۳۰ - فرهاد حمیداوی مالک شهرخودرو: طی صحبت‌های که داشتیم قرار شد امروز جواب ما را بدهند، اگر فدارسیون با درخواست ما مبنی بر لغو مسابقات لیگ برتر موافق نکند من از سمت خود در باشگاه شهر خودرو استعفا خواهم داد چرا که اگر بازیکنی به ویروس کرونا مبتلا شود من به هیچ وجه نمی‌توانم پاسخگوی خانواده آنها باشم.</p>
<p><img src="https://static2.farakav.com/files/pictures/01428124.jpg" alt=""></p>
<p>15:09 - مگنو باتیستا‌هافبک برزیلی پیکان از جمله تیم‌های امضا کننده نامه انصراف: مسابقات لیگ چه تعطیل شود چه نشود پرسپولیس قهرمان است. آنها در حالی که تنها 9 هفته به پایان مسابقات مانده است با اختلاف 10 امتیازی در صدر جدول قرار دارند. با توجه به اینکه بحران کرونا تا مدت‌ها خواهد بود بهتر از مسئولین سازمان لیگ پرسپولیس را به عنوان قهرمان این فصل معرفی کنند و شرایط را برای برگزاری فصل جدید با قوانین جدید و مناسب مهیا کنند.</p>
<p>15:08- اعضای تیم صنعت نفت آبادان برای بار چهارم تست تشخیص کرونا دادند تا با رعایت پروتکل‌های بهداشتی برای ادامه تمرینات و شروع مجدد لیگ برتر آماده شوند. پیش از این و در تست سوم نفتی‌های آبادان، سه عضو کرونایی در این تیم شناخته شده بودند و باید دید در تست چهارم PCR باشگاه صنعت نفت آبادان، چه تعدادی از اعضای این باشگاه می‌توانند در تمرینات صنعت نفت آبادان شرکت کنند.</p>
<p>14:59- حساب کاربری باشگاه الهلال عربستان در توییتر اعلام کرد که تمرینات این تیم با رسیدن بازیکنان خارجی به زودی آغاز خواهد شد. مدیران باشگاه عربستانی اعلام کرده بازیکنان تست‌های کرونا را پشت سر خواهند گذاشت و برای شروع تمرینات و پیگیری لیگ کارشان را آغاز می‌کنند.</p>
<p><img src="https://static2.farakav.com/files/pictures/01503511.jpg" alt=""></p>
<p>14:51- امید عالیشاه: من کارشناس نیستم. این بیانیه را روز گذشته خواندم، اما به نظرم بازی با کلمات و به کار بردن کلمات قلمبه، فقط بازی با افکار عمومی است. چطور پنج شش باشگاه به خودشان اجازه می‌دهند که درباره آینده لیگ یا تعطیلی آن اظهارنظر کنند؟ ما 16 تیم در لیگ برتر هستیم، اما جالب است که فقط پنج شش تیم خواستار تعطیلی لیگ هستند. اگر قرار است نظرسنجی هم کنند که همین موضوع بهترین جواب خواهد بود. من قصد بی‌احترامی به هیچ باشگاهی را ندارم، اما این کار باشگاه‌هایی که بیانیه دادند دقیقاً بی‌احترامی به کل لیگ و بازیکنان است. وقتی کارگران یا کارمندان در محیط بسته کار می‌کنند، چرا باید مقابل فوتبال بازی کردن ایستاد؟ آیا به کارگران و کارمندان هم برای کرونا نگرفتن تضمینی داده شده است؟ سؤال من از کسانی که این بیانیه را امضا کردند این است که آیا آنها خارج از فوتبال، بیرون از خانه نمی‌روند؟ یعنی فقط در محیط فوتبال کرونا می‌گیرند؟</p>
<p><img src="https://static2.farakav.com/files/pictures/01501661.jpg" alt=""></p>
<p>14:40- یکی دیگر از اعضای تراکتور کرونایی شده است. عبدالرزاق میراب مدیراجرایی باشگاه تراکتور دیگر عضو تراکتور است که تست کرونایش مثبت شده و از روز گذشته در منزل شخصی اش به قرنطینه رفته است</p>
<p>14:24 - ساکت الهامی:من هیچ وقت نگفته ام که لیگ باید تعطیل شود. گفتم اگر شرایط برای برگزاری بازی‌های لیگ برتر مهیا نیست، بهتر است بازی‌ها را تعطیل کنند چون ادامه تعطیلی باعث می‌شود فرصت را برای برگزاری بازی‌ها در فصل آتی را هم از دست بدهیم. در مورد قهرمانی پرسپولیس هم به این نکته اشاره کردم که در بین مدعیان این تیم بیشترین شانس را برای قهرمانی دارد. حالا می‌گویند شرایط برای برگزاری بازی‌ها مهیا است. من این را قبول می‌کنم و اگر واقعا شرایط برای برگزاری بازی‌ها مهیا است اجازه دهند ما از وجود تماشاگر بهره ببریم.</p>
<p>14:17 - در فاصله 8 روز تا شروع دوباره رقابت‌های لیگ برتر نوزدهم اما داوران مسابقات در بلاتکلیفی به سر می‌برند. در حالی که اکثر تیم‌های لیگ برتری تاکنون حداقل یکبار تست‌های کرونا را پشت سر گذاشتند اما داوران هنوز هیچ تستی نداده اند تا وضعیت سلامتی شان مشخص شود. از این رو از دو هفته پیش قرار بود فدراسیون هماهنگی‌های لازم را در این خصوص انجام بدهد اما تا این لحظه تلاش‌ها به جایی نرسیده است.</p>
<p>14:10 - جواد محمدی مدیرعامل باشگاه ذوب آهن :« ما از اول تا حالا عنوان کردیم بهتر است با خرد جمعی تصمیم بگیریم. با شرایطی که الان به صورت رسمی از آمار مبتلایان ارائه می‌شود و در برخی استان‌ها وضعیت قرمز است و آمار فوت زیاد است، انجام مسابقات جای نگرانی زیادی دارد. یک ماه قبل که تصمیم به شروع دوباره لیگ گرفته شد، اینقدر آمار زیاد نشده بود. این روزها ولی شرایط سخت است.»</p>
<p>13:51 - در لیگ مصر اتفاق جالبی رخ داده است؛ مسئولان فوتبال و ورزش تصمیم به از سرگیری مسابقات گرفته‌اند اما باشگاه الزمالک مخالف است و اعتقاد دارد این مسئولان می‌خواهند جام را به الاهلی تقدیم کنند، تیمی که با اختلاف 16 امتیازی در صدر است و موافق برگزاری مسابقات؛ دقیقا مشابه چیزی که در ایران روی داده.</p>
<p><img src="https://static2.farakav.com/files/pictures/01503495.jpg" alt=""></p>
<p>مرتضی منصور رئیس جنجالی باشگاه الزمالک: وزارت ورزش اگر می‌خواهد قهرمانی را به الاهلی بدهد، علنی اعلام کند. اگر ضمانت ندهید که کرونا نمی‌گیریم، در بازی‌ها شرکت نخواهیم کرد.</p>
<p>13:30-رضا شاهرودی در واکنش به طومار شش باشگاه لیگ برتری :مدیرعامل‌های این چند باشگاه با یکدیگر ارتباط گرفتند و این نامه را نوشتند. به‌هرحال تیم‌ها هزینه کردند و دوست ندارند اینجای جدول باشند. این طبیعی است. این باشگاه‌ها هزینه زیادی کرده‌اند و نمی‌توانند جوابگوی هواداران خود باشند. به همین دلیل هم دوست ندارند بازی‌ها ادامه داشته باشد.(تسنیم)</p>
<p><img src="https://static2.farakav.com/files/pictures/01441422.jpg" alt=""></p>
<p>13:09-دو باشگاه پارس جم و نفت مسجدسلیمان که در بحران شدید مالی هستند از طرفداران جدی تعطیلی لیگ اند. پارس جم که تمرینات خود را به همین دلیل تعطیل کرد و نفت مسجدسلیمان هم حتی پول برگشت یا شرایط اسکان در این شهر را ندارد. شاید وقفه کرونا فرصتی برای فکر کردن به این موضوع باشد که در غیاب درآمدهای فوتبال ، تیمهای بدون پشتوانه مالی چرا باید در لیگ برتر حضور داشته باشند؟</p>
<p>13:05-با اعلام سرپرست تیم و با پیگیری‌های صورت گرفته بلیط بازگشت ماکسیم کوویلیتایا و لوکا گادرانی توسط باشگاه تهیه شد و روز پنجشنبه ۲۹ خرداد ، ساعت ۱۴ با پرواز شرکت هواپیمایی قشم ایر از تفلیس وارد تهران و بلافاصله به بوشهر می‌آیند.با حضور این دو بازیکن تنها غایب تمرینات شاهین میشو کریستوویچ سرمربی تیم خواهد بود.</p>
<p>فدراسیون فوتبال اگر تصمیم قاطع بگیرد و آن را اعلام کند این مسائل (طومار) از فوتبال محو خواهد شد.</p>
<p><img src="https://static2.farakav.com/files/pictures/watermark/01502372.jpg" alt=""></p>
<p>12:51 - دربی دوستانه اصفهان تحت تاثیر ویروس کرونا و با رعایت پروتکل‌های بهداشتی؛ تمرین برای آمادگی در شروع مجدد رقابتهای لیگ برتر.</p>
<p><img src="https://static2.farakav.com/files/pictures/01503464.jpg" alt=""></p>
<p><img src="https://static2.farakav.com/files/pictures/01503463.jpg" alt=""></p>
<p><img src="https://static2.farakav.com/files/pictures/01503465.jpg" alt=""></p>
<p>12:40 - تمرین پرسپولیس با فضایی که رقابت و البته شوخی حرف اول را می‌زند؛ این تصویر ساعتی بعد از طومار جنجالی منتشر شده که پرسپولیسی‌ها با رعایت فاصله فیزیکی در حال بازی «آقاوسط» هستند!</p>
<p><img src="https://static2.farakav.com/files/pictures/01503432.jpg" alt=""></p>
<p>12:21 - روزنامه خبر ورزشی که تیتر یک خود را به مصاحبه با کنعانی زادگان اختصاص داده، به نقل از کمیته انضباطی نوشته که عوامل اصلی امضای طومار محروم خواهند شد!</p>
<p><img src="https://static2.farakav.com/files/pictures/01503444.jpg" alt=""></p>
<p>12:10 - هومن افاضلی سرمربی تیم پارس جنوبی اعلام کرد که تمرینات تیمش را تا فصل بعد تعطیل کرده است. او سوال می‌کند: اگر اتفاقی بیفتد و دیگر نتوانیم ورزش کنیم چه کسی جواب می‌دهد؟</p>
<p><img src="https://static2.farakav.com/files/pictures/01476729.jpg" alt=""></p>
<p>12:01 - طبق گزارشی که ایسنا نوشته، در صورت انصراف یک تیم از لیگ برتر، فصل آینده را باید در دو دسته پایین تر سپری کند. یعنی انصراف از لیگ باعث می‌شود تا تیم مورد نظر به لیگ دو برود!</p>
<p>11:45 - نکته جالب این است که پرسپولیس و شهرخودرو یک دیدار دوستانه برای هفته آینده برنامه ریزی کرده اند. این در حالی است که شهرخودرو روز گذشته نامه انصرافی خود را منتشر کرد اما هنوز این بازی کنسل نشده است.</p>
<p>11:45- حسین ماهینی ، محمد عباس زاده ، حامد لک و علیرضا حقیقی از شاخصترین بازیکنانی هستند که در امضای طومار با هم‌تیمی‌ها همراه نشده اند.</p>
<p><img src="https://static2.farakav.com/files/pictures/01503422.jpg" alt=""></p>
<p>۱۱:۳۰ - افشین پیروانی در واکنش به انصراف تیم‌ها از لیگ: روز اول که همه ما کرونا داشتیم گفتند یک فوتبالیست اگر مُرد چه اتفاقی می‌افتد و رفتند در وادی مُردن! الان می‌گویند بازی نمی‌کنیم و چه تضمینی است کرونا نگیریم. اما چه کسی می‌تواند تضمین بدهد که شما از در بیرون بروی و اتفاقی برایت نیفتد. چه تضمینی است که یک ماه دیگر واکسن کرونا کشف شود؟ حرف‌هایی که می‌زنند برای این است که جلوی فوتبال بایستند.</p>
<p><img src="https://static2.farakav.com/files/pictures/01480546.jpg" alt=""></p>
<p>۱۱:۱۵ - طبق قرار قبلی، زنوزی امروز نامه انصراف تراکتور و ماشین به همراه پنج تیم دیگر از لیگ برتر را به فدراسیون فوتبال ارسال خواهد کرد. اما هنوز خبر رسمی درباره ارسال این نامه منتشر نشده است.</p>
<p>۱۱:۰۰ - محسن بنگر: من هم مثل بقیه هم تیمی‌هایم این نامه را امضا کردم. سازمان لیگ باید با جرات وضعیت لیگ برتر، قهرمان و تیم‌های سقوط کننده را مشخص کند.</p>
<h2 id="دوشنبه-۲۶-خرداد">دوشنبه ۲۶ خرداد</h2>
<p>۲۰:۰۱ - محمدرضا زنوزی می‌گوید که نامه انصراف این ۷ تیم از لیگ نوزدهم فردا به فدراسیون ارسال خواهد شد؛ این در حالی است که نوعی تشدد آرا بین حاضران در این ائتلاف به وجود آمده است.</p>
<p>۱۹:۴۵ - گل محمدی مدیر کل ورزش و جوانان تهران اعلام کرد: «مجوز برگزاری مسابقات لیگ در استان تهران با رعایت پروتکل‌ها و دستورالعمل‌های مربوطه از سوی ستاد ملی مقابله با کرونا صادر شده است.» بنابراین تیم‌های تهرانی مشکلی برای آغاز مسابقات نخواهند داشت.</p>
<p>۱۹:۲۰ - زنوزی: بر اساس شنیده‌ها، این ویروس به تازگی حتی علایم هم نداشته و فرد مبتلا را طی 24 الی 48 ساعت از پای در می‌آورد. ما اکنون نمی‌دانیم که یکی از اعضای کادر ماشین‌سازی به دلیل کرونا فوت کرده یا دلیل دیگری داشته است؟ جوابگوی این مسائل چه‌کسی است؟</p>
<p>۱۹:۰۲ - محسن بنگر در حاشیه بازی با نفت مسجدسلیمان در خصوص امکانات تیم پارس: شرایط کرونایی حاکم است اما اینجا خبری از امکانات بهداشتی نیست. تیم‌های دیگر تونل ضد عفونی دارند و پروتکل رعایت می‌کنند اما ما فقط یک سرپرست به نام اقای چراغی داریم که اگر پول داشته باشد ماسک و دستکش برایمان می‌خرد و اگر نداشته باشد هیچ خبری نمی شود.</p>
<p><img src="https://static2.farakav.com/files/pictures/01500342.jpg" alt=""></p>
<p>۱۸:۵۷ - مهدی تارتار: ما که نمی‌توانیم این پروتکل‌ها را رعایت کنیم. بارها هم اعلام کردیم و از مسئولین هم درخواست داریم کمک کنند به بعضی از باشگاه‌ها که توانایی مالی ضعیفی دارند ولی متاسفانه هیچ گوش شنوایی نیست این هزینه‌هایی که برای مربیان خارجی شده در کشور ما اگر یک دهمش را بیاورند به باشگاه‌ها کمک کنند خیلی از مشکلات حل می‌شود.</p>
<p>۱۸:۵۴ - بخش دیگری از حرفهای زنوزی در مصاحبه رادیویی: ما مخالف برگزاری بازی‌ها هستیم؛ چرا که شرایط برگزاری وجود ندارد، وقتی وزیر بهداشت می‌گوید به زور از من امضاء گرفته‌اند، دیگر چه بحثی باقی می‌ماند؟ شما نماینده ما در فدراسیون فوتبال هستید، ما که نماینده شما نیستیم؛ ه مه به جز فدراسیون فوتبال و وزارت ورزش، با برگزاری بازی‌ها مخالف هستند.</p>
<p>۱۸:۵۲ - تسنیم در واکنش به تومار امضا شده از سوی باشگاه‌ها نوشته است:تراکتور، ماشین‌سازی، شهر خودرو، نساجی، پیکان، نفت مسجد سلیمان و پارس جنوبی جم؛ هفت باشگاهی هستند که نام آنها در تومار امضاه شده به چشم می‌خورد. با نگاهی گذرا به اسامی این تیم‌ها می‌توان به راحتی متوجه شد که برخی از این باشگاه‌ها به دلیل وضعیت تیم خود در جدول رده‌بندی و یا اوضاع بد اقتصادی خواهان تعطیلی مسابقات هستند. ضمن اینکه برخی دیگر از همین تیم‌ها نیز تمرینات خود را از هفته‌های گذشته آغاز و حتی چندین بازی تدارکاتی برگزار کرده‌اند و مشخص نیست امضای تومار از یک سو و برگزاری تمرینات و انجام بازی تدارکاتی از سوی دیگر با چه هدفی در این باشگاه‌ها دنبال می‌شود.</p>
<h2 id="بیانیه-امضا-شده-توسط-بازیکنان-پیکان-کنارهگیری-از-لیگ-برترگفت">بیانیه امضا شده توسط بازیکنان پیکان کناره‌گیری از لیگ برترگفت</h2>
<p>۱۸:۴۹ - حمیدرضا گرشاسبی در خصوص بیانیه امضا شده توسط بازیکنان پیکان در رابطه با کناره‌گیری از لیگ برتر،گفت: این بیانیه توسط باشگاه امضا نشده و مورد تائید ما نیست. بازیکنان به صورت خودجوش و فقط برای رعایت پروتکل‌های بهداشتی آن را امضا کردند.(فارس)</p>
<p>۱۸:۳۱ - محمدرضا زنوزی در رادیو: پیشنهاد می‌کنم نام 15 تیم را به تیم قرمز رنگ تغییر داده و بین استان‌ها تقسیم کرده و لیگ برتر برای آنان برگزار کنند و برای ما نیز لیگ جداگانه تدارک ببینند و یا اینکه اسم 15 تیم را به تیم قرمز پوش فلان تغییر داده و لیگ را شروع کنند.</p>
<p><img src="https://static2.farakav.com/files/pictures/01488843.jpg" alt=""></p>
<h2 id="مشکلات-تیمش-اعلام-کرد-که-ممکن-است-این-آخرین-بازی-تیمش-باشد-و-شاید-پارس-نتواند">مشکلات تیمش اعلام کرد که ممکن است این آخرین بازی تیمش باشد و شاید پارس نتواند</h2>
<p>«طومار اعضای فوتبال برای تعطیلی لیگ را امضا کردیم.»</p>
<p>۱۷:۵۹ - سعید آذری: از روز اول عنوان کردیم که لیگ برگزار نشود ولی همه به ما حمله کردند اما الان که اراده بر این است که مسابقات انجام شود، ما نیز تمکین می‌کنیم و پیرو سیاست‌های ستاد ملی مبارزه با کرونا هستیم ولی در مجموع از مواضع قبلی‌مان کوتاه نیامده‌ایم زیرا مواضع‌ ما علمی هستند.</p>
<h2 id="۱۷۴۷---اسامی-امضا-کنندگان-طومار-در-باشگاه-نساجی-مازندران">۱۷:۴۷ - اسامی امضا کنندگان طومار در باشگاه نساجی مازندران:</h2>
<p>کادرفنی: محمود فکری(سرمربی)، ایزد سیف‌اله‌پور(سرپرست)،‌ سیروس دین‌محمدی(مربی)، وحید خاضعی(مربی)،‌ محمود ابطحی(مربی)،‌ محمدهادی عسکری(آنالیزور)،‌ مهرداد نورافرا(مدیر پشتیبانی)، دکتر مصطفی اکبری(پزشک)،‌ سیامک بودانی(فیزیوتراپ)، مجید علیجان تبار(تدارکات)، رضا صفری(تدارکات)</p>
<p>بازیکنان: علی شجاعی،‌ عرفان معصومی، امیر رضایی، رحمان جعفری، علی‌اصغر عاشوری، سیدناصر رضایی،‌ رضا دهقانی، امیرمحمد شیرخانی، فرجام جمال، باقر نیاری، حسین خطیر، مهرداد کفشگری، مجتبی بیژن، مجتبی ممشلی، ‌نیما میرزازاد، حامد شیری، محمدجواد جلالی، معین باقرجانی، احسان قهاری، مهدی رحیمی، حسین کیایی مقدم، فرزاد زامهران(بازیکنان)</p>
<ul>
<li>دو امضا نیز غیرقابل تشخیص است</li>
</ul>
<p>18:00 - روزبه شاه علی دوست کاپیتان تیم سایپا به ایرنا گفته است: شغل اصلی ما فوتبال است و به همین دلیل دوست نداریم مسابقات لیگ تعطیل شود. سازمان لیگ این فرصت را به تیم‌ها داد تا بتوانند خود را برای شروع مجدد بازی‌ها آماده کنند. در این مدت فکر می‌کنم زمان مناسبی داشته باشیم تا بدن‌هایمان را به شرایط ایده‌آل بازگردانیم.</p>
<p><img src="https://static2.farakav.com/files/pictures/01503309.jpg" alt=""></p>
<p>چیزی که از سوی ما امضا شده صرفا یک درخواست برای انجام بازی‌ها با رعایت پروتکل بوده.</p>
<p>17:35 - باشگاه تراکتور درباره نامه ارسالی خود به ایسنا گفته است: این نامه از سوی بازیکنان از جمله بازیکنان ما به سازمان لیگ ارسال شده و ما هم در جریان آن هستیم ولی به این معنی نیست که باشگاه ترکتور این نامه را فرستاده باشد زیرا اگر قرار بود این نامه از سوی باشگاه باشد، باید مهر رسمی باشگاه تراکتور زیر آن می‌خورد.</p>
<p><img src="https://static2.farakav.com/files/pictures/01498873.jpg" alt=""></p>
<p>17:30 - سهیل مهدی مسئول برگزاری مسابقات لیگ برتر در گفتگو با فارس واکنشی این چنینی به نامه انصراف داشت: من هم از طریق رسانه‌ها در جریان این نامه قرار گرفتم. البته با برخی نفرات باشگاه‌ها به صورت تلفنی صحبت کردم که همگی انتشار متن چنین نامه‌ای را تکذیب کردند.</p>
<p><img src="https://static2.farakav.com/files/pictures/watermark/01491839.jpg" alt=""></p>
<p>هرگونه مصاحبه تحریک آمیز و طرح مطالب کذب و خلاف واقع درباره انجام مسابقات یا تحریک بر عدم شرکت در مسابقات، مطابق مقررات انضباطی مصوب سال ۱۳۹۷، تخلف انضباطی محسوب و محرومیت شخص خاطی را در پی خواهد داشت.</p>
<h2 id="امضای-نامه-ارسالی-توسط-بازیکنان">امضای نامه ارسالی توسط بازیکنان</h2>
<p>این نامه را امضا کردم زیرا به شرایط برگزاری لیگ اعتراض داریم. شرایط کشور و افزایش مبتلایان به کرونا به گونه‌ای است که جان بازیکنان و کادر فنی تیم‌ها در خطر است.</p>
<p><img src="https://static2.farakav.com/files/pictures/01503254.jpg" alt=""></p>
<h2 id="-طومار-انصراف-بازیکنان-و-مربیان-از-بازی-در-لیگ-برتر">* طومار انصراف بازیکنان و مربیان از بازی در لیگ برتر</h2>
<p>در فاصله کمتر از 10 روز تا شروع مسابقات لیگ برتر، هنوز تردیدهای جدی برای چند باشگاه درخصوص آغاز لیگ برتر وجود دارد و حالا 7 باشگاه خصوصی فوتبال ایران و دو باشگاه بحران زده با ارسال نامه‌ای به سرپرست فدراسیون فوتبال یعنی حیدر بهاروند اعلام کرده اند که از حضور در ادامه مسابقات لیگ نوزدهم معذور هستند.</p>
<p>باشگاه‌های تراکتور، شهرخودرو، نفت مسجدسلیمان، ماشین سازی، پارس جنوبی، پیکان و نساجی ارسال کنندگان این نامه هستند که این بار امضای بازیکنان خود را هم زیر نامه دارند و در متن آن نیز نوشته اند: مقایسه لیگ کشور عزیزمان با سایر کشورها به دلایل مختلف قیاس مع الفارغ است. از جمله این که فقط در کشور ماست که فدراسیون و سازمان لیگ باوجود سیر صعودی ابتلا به کووید 19 اصرار به برگزاری ادامع مسابقات لیگ دارد.</p>
<p>همچنین در ادامه از «بزرگان و زعمای فوتبال» پرسیده شده که بر مبنای کدام دلیل منطقی و علمی یقین حاصیل کرده اند که وضعیت کشور از حیث شیوع و خطر ابتلا به این بیماری کشنده بهتر از سه ماه قبل است تا وجدان بیدار نیز در پی آن حکم به پذیرش ادامه مسابقات دهد.</p>
<p>در این نامه از فدراسیون فوتبال خواسته شده تا عواقب ناشی از شروع لیگ را برعهده بگیرد و در پایان آن بازیکنان، مربیان و دست اندرکاران این تیم‌ها، انصراف خود را از لیگ برتر اعلام کرده اند. این 7 باشگاه تاکید شده که در صورتی که فدراسیون پاسخگوی این نامه و درخواست تیم‌ها نباشد، موضوع را به نهادهای بین المللی از جمله فیفا ارجاع خواهند داد تا مشکل به این شکل حل شود.</p>
<p>این در حالی است که ابتدا نامه چهار باشگاه به دست خبرنگار ما رسید و در ادامه پارس جنوبی، پیکان و حالا نفت مسجدسلیمان نیز به جمع تیم‌های انصراف دهنده اضافه شده اند. با این حال کیفیت تصویر و امضاها همان چیزی است که در ورزش سه منتشر شده و برای اطلاع بیشتر از ماجرا، باید منتظر اطلاع رسانی رسمی از سوی باشگاه‌ها بود.</p>
<p><img src="https://static2.farakav.com/files/pictures/01503260.jpg" alt=""></p>
<p><img src="https://static2.farakav.com/files/pictures/01503259.jpg" alt=""></p>
<h2 id="شما-طرفداران-فوتبال-نیز-نظر-خود-را-درباره-واکنشها-و-همچنین-طومار-۷-باشگاه-بنویسید">شما طرفداران فوتبال نیز نظر خود را درباره واکنش‌ها و همچنین طومار ۷ باشگاه بنویسید.</h2>
<p>منبع: <a href="http://www.varzesh3.com/news/1689776/%D8%B2%D9%86%D8%AF%D9%87-%D8%A8%D8%A7%D8%B2%D8%AA%D8%A7%D8%A8%D9%87%D8%A7%DB%8C-%D8%B7%D9%88%D9%85%D8%A7%D8%B1-%D8%A7%D9%86%D8%B5%D8%B1%D8%A7%D9%81-%DA%86%D9%86%D8%AF-%D8%A8%D8%A7%D8%B4%DA%AF%D8%A7%D9%87-%D9%84%DB%8C%DA%AF-%D8%A8%D8%B1%D8%AA%D8%B1%DB%8C">ورزش سه</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
