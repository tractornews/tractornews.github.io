
<!DOCTYPE html>
<!--[if IEMobile 7 ]><html class="no-js iem7"><![endif]-->
<!--[if lt IE 9]><html class="no-js lte-ie8"><![endif]-->
<!--[if (gt IE 8)|(gt IEMobile 7)|!(IEMobile)|!(IE)]><!--><html class="no-js" lang="en"><!--<![endif]-->
<head>
  <meta charset="utf-8">
  <title>معرفی ۲۱ چهره جدید به فوتبال ایران - تراکتور نیوز</title>
  <meta name="author" content="تراکتورنیوز">

  
  <meta name="description" content="لیگ هفدهم در حالی به اتمام رسید که جوانگرایی نسبتا بهتری نسبت به فصول قبل اتفاد افتاد که در این بین دو دروازه‌بان و ۱۹ بازیکن چهره ویژه‌تری نسبت به &hellip;">
  

  <!-- http://t.co/dKP3o1e -->
  <meta name="HandheldFriendly" content="True">
  <meta name="MobileOptimized" content="320">
  <meta name="viewport" content="width=device-width, initial-scale=1">

  
  <link rel="canonical" href="http://traktornews.ir/news/2018/05/01/%D9%85%D8%B9%D8%B1%D9%81%DB%8C-%DB%B2%DB%B1-%DA%86%D9%87%D8%B1%D9%87-%D8%AC%D8%AF%DB%8C%D8%AF-%D8%A8%D9%87-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86/">
  <link href="/favicon.png" rel="icon">
  <link href="/stylesheets/screen.css" media="screen, projection" rel="stylesheet" type="text/css">
  <link href="/atom.xml" rel="alternate" title="تراکتور نیوز" type="application/atom+xml">
  <script src="/javascripts/modernizr-2.0.js"></script>
  <!--script src="//ajax.googleapis.com/ajax/libs/jquery/1.9.1/jquery.min.js"></script-->
  <script>!window.jQuery && document.write(unescape('%3Cscript src="/javascripts/libs/jquery.min.js"%3E%3C/script%3E'))</script>
  <script src="/javascripts/octopress.js" type="text/javascript"></script>
  <!--Fonts from Google"s Web font directory at http://google.com/webfonts -->
<!--link href="//fonts.googleapis.com/css?family=PT+Serif:regular,italic,bold,bolditalic" rel="stylesheet" type="text/css"-->
<!--link href="//fonts.googleapis.com/css?family=PT+Sans:regular,italic,bold,bolditalic" rel="stylesheet" type="text/css"-->

  
  <script type="text/javascript">
    var _gaq = _gaq || [];
    _gaq.push(['_setAccount', 'UA-118809301-1']);
    _gaq.push(['_trackPageview']);

    (function() {
      var ga = document.createElement('script'); ga.type = 'text/javascript'; ga.async = true;
      ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
      var s = document.getElementsByTagName('script')[0]; s.parentNode.insertBefore(ga, s);
    })();
  </script>


</head>

<body   >
  <header role="banner"><hgroup>
  <h1><a href="/">تراکتور نیوز</a></h1>
  
    <h2>مرجع اخبار تیم فوتبال تراکتورسازی تبریز</h2>
  
</hgroup>

</header>
  <nav role="navigation"><ul class="subscription" data-subscription="rss">
  <li><a href="/atom.xml" rel="subscribe-rss" title="subscribe via RSS">RSS</a></li>
  <li><a href="https://t.me/tractornews" rel="subscribe-telegram" title="کانال تلگرام">کانال تلگرام</a></li>
  <li><a href="https://twitter.com/traktornews" rel="subscribe-tw" title="توییتر تراکتور نیوز">توییتر</a></li>
  
</ul>
  
<form action="https://www.google.com/search" method="get">
  <fieldset role="search">
    <input type="hidden" name="sitesearch" value="traktornews.ir">
    <input class="search" type="text" name="q" results="0" placeholder="Search"/>
  </fieldset>
</form>
  
<ul class="main-navigation">
  <li><a href="/">صفحه اصلی</a></li>
  <li><a href="/archives">آرشیو</a></li>
  <li><a href='/categories/khbr'>خبر</a></li><li><a href='/categories/wydyw'>ویدیو</a></li>
</ul>

</nav>
  <div id="main">
    <div id="content">
      <div>
<article class="hentry" role="article">
  
  <header>
    
      <h1 class="entry-title">معرفی ۲۱ چهره جدید به فوتبال ایران</h1>
    
    
      <p class="meta">
        




سه‌شنبه 11 اردیبهشت 1397
        
      </p>
    
  </header>


<div class="entry-content"><p><img class="right" src="http://static2.tamasha.com/files/picture/01299513.jpg" width="410" height="230" title="'معرفی ۲۱ چهره جدید به فوتبال ایران'" >
لیگ هفدهم در حالی به اتمام رسید که جوانگرایی نسبتا بهتری نسبت به فصول قبل اتفاد افتاد که در این بین دو دروازه‌بان و ۱۹ بازیکن چهره ویژه‌تری نسبت به سایرین بودند.</p>

<p>فوتبال ایران در مقایسه با دیگر کشورهایی که لیگ پویایی دارند، بازیکنان و جوانان جدید کمتری معرفی می‌کند و این مسئله به عدم اعتماد کادر فنی تیم‌ها به نفراتی که می‌توانند خودنمایی داشته باشند، برمی‌گردد ولی با این وجود مربیانی هم در لیگ برتر ایران هستند که از نفرات گمنام بهره می‌گیرند تا علاوه بر کمک به تیم در مسائل فنی، پدیده جدیدی را هم رونمایی کنند.</p>

<!-- more -->


<p>با نگاه به فهرست بازیکنان تیم‌هایی که در بیشتر مسابقات به صورت ثابت یا تعویضی از بازیکنان جوان و چهره‌های جدید استفاده کردند، مشاهده می‌کنیم تیم‌های پرسپولیس، ذوب‌آهن، استقلال و سایپا هیچ بازیکن جوان جدیدی که فقط در لیگ هفدهم بازی کرده باشد را به کار نگرفته‌اند ولی در سمت مقابل مجید جلالی و سید سیروس پورموسوی هر کدام ۴ چهره جدید موثر را به فوتبال ایران معرفی کرده‌اند.</p>

<p>بعد از پیکان و فولاد، تیم تراکتورسازی هم ۳ بازیکن تاثیرگذار جدید در لیگ هفدهم داشت و پس از آن استقلال خوزستان و پدیده هر یک با دو بازیکن جدید و تیم‌های پارس جنوبی جم، صنعت نفت آبادان، گسترش فولاد، سپیدرود، سپاهان و سیاه جامگان هر کدام با یک بازیکن جوان تاثیرگذار، در چرخه بازیکن‌سازی فوتبال ایران نقش داشته‌اند که اسامی آنها را در زیر می‌خوانید:</p>

<ul>
<li>دروازه‌بانان:</li>
</ul>


<p>پیام نیازمند(پیکان)</p>

<p>کمتر کسی تصور می‌کرد در حضور رحمان احمدی باتجربه فرصتی به گلر جوان پیکانی‌ها برسد اما پیام نیازمند با اعتماد به نفسی که داوود فنایی به او داد و با تلاش خود در نهایت به چهره ویژه خودروسازان در درون دروازه تبدیل شد؛ او در این فصل ۲۲ بازی و ۱۹۸۰ دقیقه در ترکیب پیکان به میدان رفت و ۸ کلین‌شیت را به نام خود کرد تا تفاوت زیادی با فصل گذشته که تنها ۹۰ دقیقه فرصت یافته بود برای خود شکل دهد.</p>

<p><img src="http://file.varzesh3.com/pictures/01292694.jpg" width="500"></p>

<p>سعید جلالی‌راد(پدیده)</p>

<p>گلر ۲۳ ساله‌ی پدیده مشهد نیز بعد از روزهای درخشان ابتدای فصل شهاب گردان توانست مجوز حضور در ترکیب اصلی و درون دروازه را از رضا مهاجری بگیرد؛ واکنش‌های فوق العاده‌ی او در خیلی از دیدارها باعث شد تا پدیده به نتیجه لازم دست یابد و از دریافت گل نجات پیدا کند؛ او هرچند ۶ کلین شیت تنها در کارنامه‌اش ثبت کرد اما قطعا با ادامه روند کنونی قادر خواهد بود شرایط بهتری به خود اختصاص دهد؛ او نیز همانند پیام نیازمند برخلاف فصل گذشته که تنها یک بازی فرصت حضور در میدان را به دست آورده بود، این بار شرایط بهتری را نصیب خود در لیگ هفدهم کرد.</p>

<p><img src="http://file.varzesh3.com/pictures/01277941.jpg" width="500"></p>

<ul>
<li>مدافعان میانی:</li>
</ul>


<p>ایمان سلیمی(پارس جنوبی جم)</p>

<p>ابتدای فصل در ترکیب تیم تازه صعود کرده پارس جنوبی جای نداشت ولی بعد از اشتباهات متعدد در خط دفاعی این تیم به بازی گرفته شد و با نمایش درخشانی که در ترکیب جمی‌ها داشت خود را اثبات کرد؛ ایمان سلیمی که در برخی مسابقات هم به‌عنوان‌هافبک دفاعی به کار گرفته شد، در پست مدافع میانی نمایش کم‌اشتباهی ارائه کرد و جزو نفرات ثابتی بود که مهدی تارتار را مجبور می‌کرد محمد طیبی یا لطفی را نیمکت‌نشین کند و از این مدافع ۲۱ ساله بهره ببرد.</p>

<p><img src="http://file.varzesh3.com/pictures/01299516.jpg" width="500"></p>

<p>میلاد بدرقه(فولاد خوزستان)</p>

<p>در ابتدای فصل و زمانی که سید سیروس پورموسوی او را از وینگر چپ به دفاع وسط منتقل کرد، کسی این تصور را نداشت که این بازیکن ٢٢ ساله بهبهانی بتواند نمایش خوبی در این پست داشته باشد؛ میلاد بدرقه در هر زمان از فصل که به کار گرفته شد توانست عملکرد خوب و کم‌نقصی را در قلب خط دفاعی تیمش از خود بر جای بگذارد و امیدوار به تعداد بازی‌های بیشتر در فصل آینده شود؛ بدرقه در نیم‌فصل دوم بیشتر به‌عنوان بازیکن تعویضی وارد زمین شد اما در زمان محرومیت عبدالله کرمی و ایوب والی به جمع نفرات ثابت برمی‌گشت و یک گل هم در دیدار دور برگشت مقابل پیکان زد.</p>

<p><img src="http://file.varzesh3.com/pictures/01299500.jpg" width="500"></p>

<p>محمد نادری(تراکتورسازی)</p>

<p>ستاره ۲۲ ساله تراکتورسازی وقتی در ابتدای لیگ شانزدهم توسط امیر قلعه‌نویی به این تیم آورده شد، هرگز تصورش را نمی‌کرد روزی بتواند به‌عنوان یار فیکس برای سرخ‌پوشان تبریزی به میدان برود و عملکرد خوبی از خود بر جای بگذارد؛ محمد نادری البته در نیم‌فصل و با قراردادی قرضی راهی نساجی شد و در همان تیم دوران خوبی سپری کرد تا بعد از محرومیت تراکتور در نقل و انتقالات، چاره‌ای جز بازگشت به تبریز برای او باقی نماند؛ نادری که همواره به‌عنوان یک مدافع چپ شناخته می‌شد، در ابتدای لیگ هفدهم در این پست به میدان رفت و نمایش خوبی داشت ولی با توجه به مصدومیت‌هادی محمدی و عارف آقاسی در همان ابتدای فصل، یحیی گل‌محمدی، سرمربی وقت تراکتور مجبور شد او را به دفاع میانی بیاورد و از این ستاره جوان در این پست استفاده کند؛ شرایط در نهایت طوری پیش رفت که نادری تا پایان فصل به‌عنوان مدافع وسط بازی کرد و عملکرد خوبی را در تیم تراکتور در زمان گل‌محمدی و ساغلام بر جای گذاشت؛ او در ۲۸ مسابقه تراکتور در لیگ هفدهم به میدان رفت و توانست در خط دفاع خیال مربیان خود را به عنوان یک مدافع وسط خوش استیل و بلندقامت راحت کند؛ نادری با قدرت سرزنی بالا و حمل توپ خوب شناخته شد و وقتی در حملات شرکت داشت، با شوت‌های محکم چندین بار دروازه حریفان را تهدید کرد؛ این بازیکن جوان حالا امیدوار است در لیگ هجدهم در تراکتورسازی مجددا برای تیمش تاثیرگذار باشد.</p>

<p><img src="http://file.varzesh3.com/pictures/01289214.jpg" width="500"></p>

<p>مهدی رحیمی(سپاهان)</p>

<p>این مدافع تیم ملی جوانان در فصلی که مدافعان سپاهان روزهای خوبی نداشتند، خودی نشان داد و جایگاه ثابتی پیدا کرد؛ مهدی رحیمی در دو دیدار متوالی سپاهان که در کنار سیاوش یزدانی به میدان رفت، تاثیر زیادی در دو کلین‌شیت متوالی تیمش داشت ولی پس از آن در دیدار دور رفت با پیکان به دلیل محرومیت فدراسیون برای ممانعت از حضور در اردوی ملی، نتوانست به میدان برود و سپاهان هم در آن مسابقه گل خورد؛ مهدی رحیمی که در آخرین بازی‌های حضور کرانچار در سپاهان بازیکن ثابت تیم شده بود، با تغییرات در کادر فنی طلایی پوشان از ترکیب بیرون رفت؛ مصدومیت عزت‌الله پورقاز و کیفیت پایین بازیکنان خارجی سپاهان این فرصت را به رحیمی داد تا در لیگ هفدهم خودنمایی کند و یکی از چهره‌های جوان موفق فصل معرفی شود؛ در بازی‌هایی که رحیمی برای سپاهان انجام داد، این تیم گل‌های کمتری دریافت کرد و نمایش خوبی در خط دفاعی داشت.</p>

<p><img src="http://file.varzesh3.com/pictures/01299501.jpg" width="500"></p>

<ul>
<li>مدافعان راست:</li>
</ul>


<p>فرزاد جعفری(فولاد خوزستان)</p>

<p>پس از ابطال کارت پایان خدمت، راهی ملوان شد تا حضورش در لیگ برتر به تاخیر بیافتد؛ او فصل قبل نیز در تیم پورموسوی فرصت زیادی نیافت و در انتهای فصل قراردادش با استقلال خوزستان را فسخ کرد تا همراه با پورموسوی به فولاد بیاید؛ این بازیکن ۲۵ ساله بهبهانی در فولاد به مدافع راست اصلی تیمش تبدیل شد و بازی‌های درخشان او به خصوص در نیم‌فصل اول موجب شد تا فولاد بتواند در پایان آن به رتبه سوم برسد؛ افت شدید فولاد و حواشی آن روی عملکرد تیمی تاثیر گذاشت تا در پایان فصل فولاد رتبه هفتم را از آن خود کند، اما مطمئنا جعفری از عملکرد خود در فصل گذشته راضی خواهد بود.</p>

<p><img src="http://file.varzesh3.com/pictures/01299502.jpg" width="500"></p>

<p>حسین ساکی(صنعت نفت آبادان)</p>

<p>جوان‌ترین بازیکنی که در صنعت نفت آبادان مورد توجه فراز کمالوند قرار گرفت و از او رونمایی شد، حسین ساکی بود؛ مدافع راست ۲۱ ساله‌ای که با سرعت بالای خود یکی از ابزارهای هجومی تیمش در لیگ هفدهم محسوب می‌شد و در برخی مسابقات هم با تغییر پست به‌عنوان مدافع چپ به میدان می‌رفت ولی هرچه بود ساکی جزو اصلی‌ترین نفرات صنعت نفت آبادان در دومین سال حضورش در جمع برزیلی‌ها بود که در این فصل بیشتر از سال قبل فرصت بازی پیدا کرد و با اثبات خود این نوید را داد که می‌تواند همچنان در این پست کمک حال تیمش باشد و احتمالا فصل بعد نیز در جمع شاگردان کمالوند دیده شود.</p>

<p><img src="http://file.varzesh3.com/pictures/01248584.jpg" width="500"></p>

<ul>
<li>مدافعان چپ:</li>
</ul>


<p>علیرضا دغاغله(استقلال خوزستان)</p>

<p>این بازیکن ۲۱ ساله اهوازی استقلال خوزستان در این فصل خیال ویسی را در نبود مدافع چپ راحت کرد؛ او که در ابتدا‌هافبک چپ بود و فصل قبل تنها یک بازی به او رسید، در لیگ هفدهم ٢٢ بازی کامل برای تیمش به میدان رفت و توانست نقش مثبتی روی موفقیت تیمش داشته باشد؛ او کارش را از نوجوانان استقلال خوزستان شروع کرد و موفق شد در همین باشگاه به حقش برسد و یکی از پدیده‌های لیگ هفدهم لقب بگیرد.</p>

<p><img src="http://file.varzesh3.com/pictures/01299507.jpg" width="500"></p>

<p>محمد مسلمی‌پور(تراکتورسازی)</p>

<p>مسلمی‌پور ۲۲ ساله با توجه به قامت کوتاهی که دارد، از سرعت بالایی برخوردار است و به همین خاطر روی نفوذهای از جناح چپ می‌تواند تیمش را صاحب موقعیت گلزنی کند؛ این بازیکن در خط دفاعی نیز عملکرد خیلی خوبی برای تراکتور داشت و کمک‌های زیادی را به تیم در طول لیگ هفدهم کرد؛ گرچه حضور رضا شربتی در دور برگشت در جمع شاگردان ساغلام موجب شد مسلمی‌پور مدتی نیمکت‌نشین شود ولی با توجه به مصدومیت کوتاه مدتی که در مقطعی از نیم‌فصل دوم برای شربتی پیش آمد، او مجددا به ترکیب اصلی بازگشت و خودی نشان داد تا در نهایت تراکتور فصل را با این بازیکن در دفاع چپ به پایان رساند؛ او که اصالتا تبریزی است، به‌عنوان بازیکن سرباز در تراکتور حضور دارد و شهریورماه سال جاری خدمت سربازی‌اش به پایان می‌رسد؛ با این حال استعدادی که مسلمی‌پور از خود نشان داده، احتمالا سرمربی فصل بعد تراکتور را مجاب کند روی او برنامه‌ریزی داشته باشد.</p>

<p><img src="http://file.varzesh3.com/pictures/01299505.jpg" width="500"></p>

<p>*‌هافبک‌ها:</p>

<p>سینا مریدی(فولاد خوزستان)</p>

<p>مریدی فصل قبل و با نظر سعداوی در پست دفاع چپ بازی کرد و البته در آن پست عملکرد فوق‌العاده‌ای بر جای گذاشت، اما در ابتدای فصل و با آمدن پورموسوی، به پست اصلی خود بازگشت؛ اگر از اشتباه او در بازی با استقلال چشم‌پوشی کنیم، جزو برترین بازیکنان فصل فولاد در لیگ هفدهم بوده که در اکثر بازی‌های تیمش حضور داشت؛ جنگندگی و هوش این بازیکن دزفولی ۲۱ ساله موجب می‌شد تا پورموسوی او را به دیگر‌هافبک‌های دفاعی مطرح تیمش ترجیح بدهد؛ تمدید قرارداد او با فولاد نیز خیال پورموسوی را درفصل بعد برای داشتن یک‌هافبک دفاعی کم‌نوسان راحت می‌کند.</p>

<p><img src="http://file.varzesh3.com/pictures/01299508.jpg" width="500"></p>

<p>محمد خدابنده‌لو(پیکان)</p>

<p>در پیکانِ لیگ هفدهم مثل همه تیم‌های مجید جلالی بازیکنان کم سن و سال فرصت زیادی برای بازی پیدا کردند که یکی از آنها محمد خدابنده‌لو، بازیکن ۱۸ ساله‌ای که کاپیتان تیم جوانان هم محسوب می‌شود، بود؛ این‌هافبک دفاعی پیکان با قامت بلندی که دارد، در نبردهای هوایی موفق بوده و از قدرت سرزنی بالایی برخوردار است؛ او در دیدار مقابل سایپا، فولاد، تراکتورسازی، پدیده و سپاهان به‌عنوان یار تعویضی وارد زمین شد ولی مهم‌ترین مسابقه فصل و دوران بازی او دیدار برابر استقلال تهران بود که او به‌عنوان ۱۱ مرد اصلی تیمش به زمین رفت و نمایشی فراتر از حد تصور داشت تا مشخص شود جلالی و پیکان همچنان یکی از سردمداران معرفی جوانان با استعداد به فوتبال هستند.</p>

<p><img src="http://file.varzesh3.com/pictures/01299514.jpg" width="500"></p>

<ul>
<li>وینگر راست:</li>
</ul>


<p>پیمان بابایی(گسترش فولاد)</p>

<p>حضور فیروز کریمی در گسترش فولاد با معرفی یک چهره جدید به فوتبال اتفاق افتاد؛ پیمان بابایی که در ابتدای فصل فرصت چندانی برای بازی پیدا نمی‌کرد با نظر فیروز کریمی یکی از مهره‌های موثر در فاز هجومی محسوب می‌شد و علاوه بر وینگر راست در پست مهاجم نوک هم بازی کرد؛ بابایی با شوت‌های ناگهانی و خطرناک خود بارها گلزنی کرد یا موقعیت گل به وجود آورد که با حضور او و اضافه شدن رضا خالقی‌فر گسترش تحول بیشتری پیدا کرد؛ بابایی ۲۳ ساله با ۵ گل و یک پاس گل نمایش درخشانی در تیم تبریزی داشت و در لیگ هفدهم خود را به فوتبال ایران معرفی کرد.</p>

<p><img src="http://file.varzesh3.com/pictures/01275479.jpg" width="500"></p>

<p>امیرمحمد پناهی(سیاه جامگان)</p>

<p>تجربه نخستین سال بازی در لیگ برتر برای این بازیکن ۲۱ ساله به شکل فوق‌العاده‌ای رقم خورد؛ او در هفته چهارم به‌عنوان بازیکن تعویضی سیاه جامگان در ورزشگاه آزادی مقابل پرسپولیس به میدان رفت و در دقیقه ۸۵ خاطره‌انگیزترین گل زندگی‌اش را به ثمر رساند و تیمش را مقابل قهرمان لیگ صاحب یک امتیاز کرد؛ همان گل موجب شد نگاه‌ها به پناهی جوان ویژه‌تر باشد و او نیز در طول لیگ هفدهم هر زمان برای تیمش به میدان می‌رفت، سعی داشت برای سیاه جامگان مثمر ثمر باشد و خودی نشان دهد؛ امیرمحمد پناهی در تیم سقوط کرده سیاه جامگان پدیده بود، بازیکنی که با توجه به توانایی و سن پایینی که دارد، می‌تواند فصل آینده نیز در لیگ برتر به میدان برود و به روند درخشان خود ادامه دهد.</p>

<p><img src="http://file.varzesh3.com/pictures/01299518.jpg" width="500"></p>

<ul>
<li>وینگر چپ:</li>
</ul>


<p>علی عباسی(سپیدرود)</p>

<p>هر چقدر انتقاد زیادی متوجه سپیدرود و عدم توجه‌اش به بازیکنان بومی و جوان شده است اما تنها خروجی این فصل رشتی‌ها را می‌توان به حضور و نمایش هرچند کوتاه اما قابل اعتنای علی عباسی دانست. بازیکن سرعتی و تکنیکی سپیدرود رشت هرچند از حیث تکنیکی عملکرد خوبی دارد و یک گل نیز در ترکیب این تیم به نام خود کرده است اما هنوز نتوانسته از حیث فنی این تکنیک را به سود خود شکل دهد و شاید با بالا رفتن تجربه‌اش بتواند نام خود را بیش از این روی زبان‌ها بیاندازد.</p>

<p><img src="http://file.varzesh3.com/pictures/01299517.jpg" width="500"></p>

<p>حسین مهربان(پدیده)</p>

<p>وینگر ۲۲ ساله تیم فوتبال پدیده در رقابت‌های لیگ هفدهم توجه کارشناسان را به خود جلب کرد، به خصوص در هفته‌های ابتدایی که پدیده در جمع بالانشینان جدول قرار داشت و در کنار مهره‌هایی مثل محمد قاضی و محمدرضا خلعتبری خط حمله خطرناک تیم مشهدی را تشکیل داده بود؛ مهربانِ سرعتی و تکنیکی در لیگ هفدهم چهار بار در ترکیب فیکس تیمش حضور داشت و چند بازی هم به صورت یار تعویضی وارد زمین شد؛ حاصل عملکرد او در این تعداد بازی زدن ۴ گل بود که گلزنی مقابل استقلال در ورزشگاه آزادی شاید بهترین خاطره فصل او باشد.</p>

<p><img src="http://file.varzesh3.com/pictures/01299515.jpg" width="500"></p>

<p>صابر حردانی(فولاد خوزستان)</p>

<p>وینگر رامهرمزی فولادی‌ها به یکباره خود را میانه فصل به ترکیب فولاد تحمیل کرد؛ او که فصل قبل نزدیک به ٢٠٠ دقیقه برای تیمش به میدان رفته بود، در لیگ هفدهم توانست نظر پورموسوی را جلب کند و تعداد بازی‌هایش در لیگ هفدهم را به عدد ١٥ برساند؛ صابر حردانی در دیدارها مقابل سپیدرود رشت و تراکتورسازی گلزنی کرد که گل او در تبریز یکی از زیباترین گل‌های لیگ بوده، پاس گل او در نبرد برابر پرسپولیس نیز موجب شد تا وینگر ٢١ ساله محبوب هواداران فولادی شود.</p>

<p><img src="http://file.varzesh3.com/pictures/watermark/01262013.jpg" width="500"></p>

<ul>
<li>مهاجمان:</li>
</ul>


<p>یونس دلفی(استقلال خوزستان)</p>

<p>ستاره تیم نوجوانان ایران در مسابقات جهانی در تیم پُر از حاشیه‌ی استقلال خوزستان نیز درخشش خود را ادامه داد؛ از دبل مقابل تیم جوانان آلمان در جام جهانی تا ۶ گل زده و ۲ پاس گل در ترکیب استقلال خوزستان او را همچنان در قامت ستاره تیم آبی‌پوش قرار داده تا این بازیکن ۱۷ ساله هم مورد توجه فوتبال دوستان در این فصل از لیگ برتر قرار داشته باشد؛ بازیکنی که اکنون از چاه نفت در خوزستان برای عبدالله ویسی ارزشمندتر است و شاید روزی بتواند پا در مسیر بازیکنانی مثل حسین کعبی، ایمان مبعلی، سهراب بختیاری‌زاده، ابراهیم تهامی و &hellip; که به سطح اول فوتبال ایران دست یافتند، بگذارد.</p>

<p><img src="http://file.varzesh3.com/pictures/watermark/01293936.jpg" width="500"></p>

<p>محمدرضا آزادی(تراکتورسازی)</p>

<p>محرومیتی که فیفا در ابتدای فصل برای تراکتور از جذب بازیکن جدید در نظر گرفت، یک توفیق اجباری برای این تیم بود تا بتواند از نفرات جوانی مثل محمدرضا آزادی استفاده کند؛ سرخ پوشان تبریزی در خط حمله به غیر از فرزاد حاتمی، مهاجم دیگری را در اختیار نداشتند و به همین خاطر یحیی گل‌محمدی از جمع بازیکنان تیم امید خود، مهاجمی را به نام آزادی به تیم بزرگسالان آورد؛ او که فصل گذشته در لیگ امیدهای کشور توانست با به ثمر رساندن ۱۷ گل، آقای گل شود، در جمع بزرگسالان نیز عملکرد خوبی داشت و در همان مسابقات تدارکاتی قبل از شروع فصل خودش را اثبات کرد؛ آسیب‌دیدگی فرزاد حاتمی در ابتدای فصل فرصت را در اختیار آزادیِ ۱۹ ساله گذاشت تا بتواند خودنمایی کند و جالب اینکه در همان مسابقه اول برابر نفت تهران موفق شود گل پیروزی بخش تیمش را به ثمر رساند تا خاطره‌ای خوب در ذهن هواداران باقی بماند؛ آزادی در دیگر بازی‌ها نیز نمایش خوبی بر جای گذاشت ولی در نیم‌فصل دوم با توجه به اضافه شدن مطهری و کرپیچ به تراکتور، زیادی فرصت بازی به او نرسید؛ با این حال او معمولا به‌عنوان بازیکن ذخیره در نیمه دوم به کار گرفته می‌شد و بعضا حضور ثابت هم داشت که عملکرد قابل قبولی هم ارائه داد.</p>

<p><img src="http://file.varzesh3.com/pictures/01292500.jpg" width="500"></p>

<p>فراز امامعلی(پیکان)</p>

<p>پیکانِ مجید جلالی یک بازیکن جوان دیگر به فوتبال ایران معرفی کرد؛ فراز امامعلی با نام عجیب خود خیلی زود با گل‌های ارزشمند و سه امتیازی‌اش در رسانه‌ها خود را معرفی کرد؛ امامعلی که چهارمین فصل حضورش در پیکان را پشت سر می‌گذارد در فصل گذشته تنها ۱۳۲ دقیقه فرصت خودنمایی به دست آورد اما در لیگ هفدهم و تحت نظر مجید جلالی شکوفا شد؛ ثبت سه گل در این فصل برای آغاز هجوم به جمع ستاره‌ها توسط این بازیکن ۲۳ ساله باشد.</p>

<p><img src="http://file.varzesh3.com/pictures/01299513.jpg" width="500"></p>

<p>امیر روستایی(پیکان)</p>

<p>ستاره دیگری که در لیگ هفدهم از آن رونمایی شد، امیر روستایی بود؛ مهاجم ۲۰ ساله و ریزنقش پیکان در سالی که این تیم تا هفته‌های پایانی مدعی کسب سهمیه آسیایی بود، نمایش درخشانی با نفوذهای سریع، پاس‌های دقیق و شوت‌زنی ارائه می‌کرد؛ گل دقیقه ۹۰ روستایی برابر تراکتورسازی که پیروزی را برای پیکان به ارمغان آورد، نخستین گل او در لیگ بود که موجب شد موثرترین بازیکن تیمش در آن دیدار لقب بگیرد و مجید جلالی هم بیشتر روی او حساب باز کند؛ روستایی که در فصل اخیر ۲۲ بار در ترکیب پیکان قرار گرفت، علاوه بر گلزنی، در دو دیدار رفت و برگشت مقابل نفت تهران هم پنالتی گرفت و دو پاس گل هم برابر نفت و سیاه جامگان داشت؛ آماری درخشان برای یک بازیکن کم سن و سال که نشان می‌دهد، می‌توان فصول آینده نام او را بیشتر در فوتبال ایران شنید.</p>

<p><img src="http://file.varzesh3.com/pictures/01299512.jpg" width="500"></p>

<p>منبع: <a href="http://varzesh3.com/news/1521327/%D9%85%D8%B9%D8%B1%D9%81%DB%8C-%DA%86%D9%87%D8%B1%D9%87-%D8%AC%D8%AF%DB%8C%D8%AF-%D8%A8%D9%87-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86">ورزش سه</a></p>
</div>


  <footer>
    <p class="meta">
      
  

<span class="byline author vcard">ارسالی <span class="fn">تراکتورنیوز</span></span>

      




سه‌شنبه 11 اردیبهشت 1397
      

<span class="categories">
  
    <a class='category' href='/categories/khbr/'>خبر</a>
  
</span>


    </p>
    
      <div class="sharing">
  
  <a href="//twitter.com/share" class="twitter-share-button" data-url="http://traktornews.ir/news/2018/05/01/%D9%85%D8%B9%D8%B1%D9%81%DB%8C-%DB%B2%DB%B1-%DA%86%D9%87%D8%B1%D9%87-%D8%AC%D8%AF%DB%8C%D8%AF-%D8%A8%D9%87-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86/" data-via="" data-counturl="http://traktornews.ir/news/2018/05/01/%D9%85%D8%B9%D8%B1%D9%81%DB%8C-%DB%B2%DB%B1-%DA%86%D9%87%D8%B1%D9%87-%D8%AC%D8%AF%DB%8C%D8%AF-%D8%A8%D9%87-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86/" >Tweet</a>
  
  
  
</div>

    
    <p class="meta">
      
        <a class="basic-alignment left" href="/news/2018/05/01/%D9%85%D8%AF%D8%A7%D9%81%D8%B9-%D9%85%D8%B5%D8%AF%D9%88%D9%85-%D8%AA%D8%B1%D8%A7%DA%A9%D8%AA%D9%88%D8%B1%D8%B3%D8%A7%D8%B2%DB%8C-%D8%AC%D8%B1%D8%A7%D8%AD%DB%8C-%DA%A9%D8%B1%D8%AF/" title="Previous Post: مدافع مصدوم تراکتورسازی جراحی کرد">&laquo; مدافع مصدوم تراکتورسازی جراحی کرد</a>
      
      
        <a class="basic-alignment right" href="/news/2018/05/03/%DA%86%D8%A7%D9%84%D8%B4-%D8%AA%D8%A7%D8%B1%DB%8C%D8%AE%DB%8C-%D8%AA%D8%B1%D8%A7%DA%A9%D8%AA%D9%88%D8%B1-%D8%AE%D8%B5%D9%88%D8%B5%DB%8C%E2%80%8C%D8%B3%D8%A7%D8%B2%DB%8C-%DB%8C%D8%A7-%D8%A7%D9%86%D8%AA%D9%82%D8%A7%D9%84-%D8%A8%D9%87-%D8%A8%D8%AE%D8%B4-%D8%AE%D8%B5%D9%88%D8%B5%DB%8C/" title="Next Post: چالش تاریخی تراکتور: خصوصی‌سازی یا انتقال به بخش خصوصی؟">چالش تاریخی تراکتور: خصوصی‌سازی یا انتقال به بخش خصوصی؟ &raquo;</a>
      
    </p>
  </footer>
</article>

</div>

<aside class="sidebar">
  
    
  
</aside>


    </div>
  </div>
  <footer role="contentinfo"><p>
  Copyright &copy; 2020 - تراکتورنیوز -
  <span class="credit">Powered by <a href="http://octopress.org">Octopress</a></span>
</p>

</footer>
  







  <script type="text/javascript">
    (function(){
      var twitterWidgets = document.createElement('script');
      twitterWidgets.type = 'text/javascript';
      twitterWidgets.async = true;
      twitterWidgets.src = '//platform.twitter.com/widgets.js';
      document.getElementsByTagName('head')[0].appendChild(twitterWidgets);
    })();
  </script>





</body>
</html>
