<!DOCTYPE html>
<html lang='en' >
  <head>
  <title>سائلام دیدار فردا برایمان حکم فینال دارد/ جایگاه فعلی تراکتورسازی مناسب یک تیم بزرگ نیست | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'سائلام: دیدار فردا برایمان حکم فینال دارد/ جایگاه فعلی تراکتورسازی مناسب یک تیم بزرگ نیست' />
<meta property = 'og:description' content = 'سرمربی تیم فوتبال تراکتورسازی گفت: فردا بازی مهمی با گسترش فولاد داریم. این بازی برای ما حکم یک فینال را دارد، از این جهت فینال است که اگر ببریم در …'>
<meta property = 'og:url' content = 'http://traktornews.ir/news/2018-02-06-%D8%B3%D8%A7%D8%A6%D9%84%D8%A7%D9%85-%D8%AF%DB%8C%D8%AF%D8%A7%D8%B1-%D9%81%D8%B1%D8%AF%D8%A7-%D8%A8%D8%B1%D8%A7%DB%8C%D9%85%D8%A7%D9%86-%D8%AD%DA%A9%D9%85-%D9%81%DB%8C%D9%86%D8%A7%D9%84-%D8%AF%D8%A7%D8%B1%D8%AF-%D8%AC%D8%A7%DB%8C%DA%AF%D8%A7%D9%87-%D9%81%D8%B9%D9%84%DB%8C-%D8%AA%D8%B1%D8%A7%DA%A9%D8%AA%D9%88%D8%B1%D8%B3%D8%A7%D8%B2%DB%8C-%D9%85%D9%86%D8%A7%D8%B3%D8%A8-%DB%8C%DA%A9-%D8%AA%DB%8C%D9%85-%D8%A8%D8%B2%D8%B1%DA%AF-%D9%86%DB%8C%D8%B3%D8%AA/' />
<meta property = 'og:image' content = 'http://traktornews.ir/images/https:/static2.90tv.ir/a5f24b71667261c48a4862eeab2248c9_315_198_cropCenter.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2018-02-06-%D8%B3%D8%A7%D8%A6%D9%84%D8%A7%D9%85-%D8%AF%DB%8C%D8%AF%D8%A7%D8%B1-%D9%81%D8%B1%D8%AF%D8%A7-%D8%A8%D8%B1%D8%A7%DB%8C%D9%85%D8%A7%D9%86-%D8%AD%DA%A9%D9%85-%D9%81%DB%8C%D9%86%D8%A7%D9%84-%D8%AF%D8%A7%D8%B1%D8%AF-%D8%AC%D8%A7%DB%8C%DA%AF%D8%A7%D9%87-%D9%81%D8%B9%D9%84%DB%8C-%D8%AA%D8%B1%D8%A7%DA%A9%D8%AA%D9%88%D8%B1%D8%B3%D8%A7%D8%B2%DB%8C-%D9%85%D9%86%D8%A7%D8%B3%D8%A8-%DB%8C%DA%A9-%D8%AA%DB%8C%D9%85-%D8%A8%D8%B2%D8%B1%DA%AF-%D9%86%DB%8C%D8%B3%D8%AA/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>01. January 0001</p>
      <h1 class = 'post_title'>سائلام: دیدار فردا برایمان حکم فینال دارد/ جایگاه فعلی تراکتورسازی مناسب یک تیم بزرگ نیست</h1>
      <div class = 'post_body'>
        <div class = 'post_inner'>
        
          <img src = 'https://static2.90tv.ir/a5f24b71667261c48a4862eeab2248c9_315_198_cropCenter.jpg' alt = 'https://static2.90tv.ir/a5f24b71667261c48a4862eeab2248c9_315_198_cropCenter.jpg' class = 'post_thumbnail'>
        
          <p>سرمربی تیم فوتبال تراکتورسازی گفت: فردا بازی مهمی با گسترش فولاد داریم. این بازی برای ما حکم یک فینال را دارد، از این جهت فینال است که اگر ببریم در جدول رده بندی جابه‌جا می‌شویم</p>
<p>فردا بازی مهمی با گسترش فولاد داریم. این بازی برای ما حکم یک فینال را دارد، از این جهت فینال است که اگر ببریم در جدول رده بندی جابه‌جا می‌شویم</p>
<!-- raw HTML omitted -->
<p>فردا یک مسابقه سخت داریم. بازی فردا برای ما به مانند یک فینال است. اگر در بازی فردا پیروز شویم جایگاه‌مان در جدول جابه‌جا می‌شود و باید در این بازی پیروز شویم تا خودمان را از انتهای جدول جدا کنیم و این سعی را داشته باشیم که در بازی‌های بعدی کم کم خودمان را به رده‌های بالاتر برسانیم. باید در بازی‌های آتی نهایت استفاده را از فرصت‌ها داشته باشیم. همچنین در بازی فردا که قرار است که مقابل گسترش فولاد برای اولین بار با طرفداران‌مان ملاقات کنیم باید طوری بازی کنیم که اعتماد هواداران‌مان کم نشود و مانند دو بازی گذشته سعی کنیم که اعتماد آنها را بالاتر ببریم.</p>
<p>خدا را شکر می‌کنم که بازی‌های قبلی برای ما خوب تمام شده است. نتیجه بازی با پدیده خیلی خوب بود، اما بیشتر از نتیجه‌ای که کسب شد نوع بازی تیمم مرا بسیار خوشحال کرد. فردا همان‌طور که گفتم قرار است برای اولین بار با هواداران ملاقات داشته باشیم. ان‌شاءالله این بازی در یک استادیوم پر از جمعیت و پر از طرفداران پرشور و پرهیجان انجام شود و با یک برد شیرین روند رو به رشدمان را ادامه دهیم.</p>
<p>سائلام  با اشاره به اینکه بازی فردا یک بازی فینال‌گونه است، اظهار داشت: بازی فردا برای ما حکم فینال را دارد و آنهم یک دلیل دارد. شما می‌دانید که ما دوشنبه در لیگ قهرمانان آسیا بازی داریم که آنجا یک جنگ تمام عیار برای‌مان شروع می‌‌شود. به خاطر همین بازی فردا انعکاس زیادی در بازی‌های آینده ما خواهد داشت و برای همین ما می‌خواهیم از این بازی‌ها نهایت استفاده را  ببریم.</p>
<p>مانند بازی‌های گذشته برای این بازی هم با بازیکنان خیلی صحبت کردیم. ما سالیان سال است که در فوتبال هستیم و همیشه مواقعی بوده است که به مشکل برخورده‌ایم. تراکتورسازی در جایگاهی قرار دارد که جایگاه یک تیم بزرگ نیست و کسی از این موضوع خوشحالی نمی‌کند. ما با برد آخر و امتیازاتی که کسب کرده‌ایم به نظرم باز هم کاری انجام نداده‌ایم. در ادامه هم باید در بازی‌های بیشتری برنده باشیم تا هواداران‌مان را خوشحال کنیم. به همین دلیل اگر در بازی فردا امتیاز از دست دهیم هیچ عذر و بهانه‌ای نخواهیم داشت. من به بازیکنان اعتماد دارم و مطمئنم فردا بازی در خور شان‌شان ارائه خواهند کرد.</p>
<p>مصدومیت ایرانپوریان رفع شده است، اما تهامی طول می‌کشد تا آماده بازی شود. غیر از اینها مشکل خاصی در تیم نداریم.</p>
<p>وقتی به جدول امتیازات نگاه می‌کنیم می‌بینیم که گسترش فولاد تیم خوبی است و با مربی جدیدی که دارد، بسیار پیشرفت کرده است. فردا ما با یک تیم خوب بازی داریم که ان‌شاءالله می‌خواهیم با سربلندی از این بازی خارج شویم. تمام حرف‌هایی که من می‌توانستم قبل از این بازی بگویم، همین‌ها بود.</p>
<p>وی در پاسخ به این پرسش که شما حدود 15 سال پیش یک‌بار به تهران آمده‌اید و حامد کاویانپور را به ترکیه برده بودید آیا به نظرتان فوتبال ایران با آن زمان چه تفاوت کرده است، یادآور شد: من در دوره اول مربیگری‌ام در تیم کایسری‌اسپورت مربیگری می‌کردم و حامد کاویانپور را به آنجا بردیم هر چند که این بازیکن مصدوم و مجبور شد از ما جدا شود. بعد از آن هم برای دیدن رسول خطیبی به اصفهان رفتیم که نتوانستیم این بازیکن را جذب کنیم. زمانی که آن دوره را با امروز مقایسه می‌کنم می‌توانم به تغییرات خوبی اشاره کنم. رده‌بندی فیفا و حضور تیم ملی فوتبال ایران در جام جهانی همه مسائل را در مورد این تیم نشان می‌دهد. علاوه بر این ما در دو بازی گذشته‌مان در یک ورزشگاه زیبا بازی کردیم که در هر دو بازی هم هواداران پرشوری در ورزشگاه حضور داشتند. این مسائل نشان می‌دهد که چقدر مردم ایران به فوتبال علاقه دارند.</p>
<p>این علاقه مردم به فوتبال ایران و پیشرفتی که فوتبال در ایران داشته است باعث شد که من پیشنهادات دیگر را کنار بگذارم و ایران را انتخاب کنم. ان‌شاءالله در بازی فردا هم یکبار دیگر می‌بینیم که مردم چقدر به فوتبال علاقه دارند. فردا منتظر هواداران‌مان هستیم و می‌خواهیم در اولین دیداری که با آنها ملاقات می‌کنیم یک محیط پرشور و پرهیجان را داشته باشیم و نشان دهیم که چقدر فوتبال ایران و تبریز مورد علاقه مردم است.</p>
<p>یک واقعیتی در فوتبال وجود دارد که اگر می‌خواهی چهره محبوب باشی، اول باید کارَت را دست انجام بدهی تا هواداران را خوشحال کنی. قبل از اینکه به اینجا بیاییم و بدانیم هواداران چقدر ما را دوست دارند، باید بدانیم یک خواسته‌ای هم دارند. آنها مربی می‌خواهند که بیاید، برای تیم‌شان کار کند و تیم‌شان در رده‌های بالا قرار بگیرد. این خواسته همه ماست. شاید قبل از آمدن محبوب باشی، اما اگر نتوانی این خواسته را انجام بدهی، دیگر محبوب نخواهی بود.</p>
<p>وی در مورد بهتر شدن وضعیت تیم تراکتورسازی پس از حضور او در تبریز، یادآور شد: در تصمیم‌گیری‌های ما شخصیت و کیفیت بازیکنان تاثیرگذار بود. یعنی شما اگر یک بازیکن خوب داشته باشی، باید یک بازی خوب را هم از خود نشان بدهید. اگر ما هم اینجا آمدیم، باید توانایی‌های‌مان را نشان بدهیم. به نام فوتبال، هر حرکت مثبتی که باید انجام بدهیم را انجام می‌دهیم و باید با هم هماهنگ باشیم. ما از بازیکنان خواستیم تا جایی که می‌توانند در خدمت تیم باشند و تلاش کنند. در بازی مقابل مشکی‌پوشان، آلمیدا، پهلوان را صاحب فرصت کرد. ما از دروازه‌بان‌مان هم خواستیم در حملات تیم کمک کند و برعکس وقتی دفاع می‌کنیم، بازیکنان خط حمله هم باید در دفاع کمک کنند.</p>
<p>همه باید با هم بازی کنیم و اگر قرار است در یک مسابقه برنده باشیم در این حالت می‌توانیم پیروز شویم. تیمی که در زمین حاکمیت دارد، باید تراکتورسازی باشد. برای اینکه حاکم زمین باشیم، باید صاحب توپ باشیم و برای اینکه صاحب توپ باشیم، باید ساده بازی کنیم و سرعت داشته باشیم. برای اینکه سرعت داشته باشیم هم باید پرتحرک باشیم. یک مشکلی که حتی در ترکیه هم وجود دارد، این است که فوتبالیست معمولاً کار ساده را انتخاب نمی‌کند. ما تا جایی که توانستیم سعی کردیم این کار را انجام بدهیم. بعد از این هم سعی می‌کنیم این کار را ادامه دهیم.</p>
<p>دو بازیکن خارجی با تیم تمرین می‌کنند و فردا می‌خواهیم از آنها استفاده کنیم، اما اینکه چقدر استفاده می‌کنیم ان‌شاءالله در بازی فردا خواهید دید.</p>
<p>می‌خواستیم با نمایندگان عربستان اینجا و در تبریز بازی کنیم، اما متاسفانه نمی‌توانیم. مثل اینکه قرار است در مسقط عمان بازی‌های‌مان را برگزار کنیم. این موضوعی است که دست باشگاه هم نیست و باشگاه هم نمی‌توانست در این مورد کاری انجام بدهد. ما معمولاً یک روز قبل از بازی‌های خارج از خانه‌مان به آن شهر می‌رویم، اما در لیگ قهرمانان آسیا دو روز زودتر می‌رویم.</p>
<p>من از هواداران می‌خواهم آن‌طور که حداقل ما، تیم، شهر، شناسنامه و شخصیت ماست، تیم‌مان را تشویق کنند. امیدوارم فقط تیم‌مان را تشویق کنیم و با مشغول شدن به مسائل دیگر روحیه خودمان را خراب نکنیم. امیدوارم هواداران به تیم انرژی بدهند و این را از آنها می‌خواهم و خواهش می‌کنم حرف‌های نالایق و ناشایست در ورزشگاه و سکوها نزنند و آن‌چیزی که در شان تبریز و ترارکتورسازی است را از آنها ببینیم.</p>
<p>منبع: <a href="http://90tv.ir/news/439261/%D8%B3%D8%A7%D8%A6%D9%84%D8%A7%D9%85-%D8%AF%DB%8C%D8%AF%D8%A7%D8%B1-%D9%81%D8%B1%D8%AF%D8%A7-%D8%A8%D8%B1%D8%A7%DB%8C%D9%85%D8%A7%D9%86-%D8%AD%DA%A9%D9%85-%D9%81%DB%8C%D9%86%D8%A7%D9%84-%D8%AF%D8%A7%D8%B1%D8%AF-%D8%A8%D8%A7-%DA%A9%D8%B3%D8%A8-%D8%B3%D9%87-%D8%A7%D9%85%D8%AA%DB%8C%D8%A7%D8%B2-%D8%A7%D8%B2-%D9%BE%D8%A7%DB%8C%DB%8C%D9%86-%D8%AC%D8%AF%D9%88%D9%84-%D9%81%D8%A7%D8%B5%D9%84%D9%87-%D9%85%DB%8C-%DA%AF%DB%8C%D8%B1%DB%8C%D9%85">وبسایت برنامه نود</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
