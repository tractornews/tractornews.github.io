<!DOCTYPE html>
<html lang='en' >
  <head>
  <title>آذرنیا دوست دارم هر کجا که هستم اثرگذار باشم/ بهترین خاطره‌‌ام از تراکتورسازی، صعود به لیگ برتر است/ دید و بازدیدهای عید حکم بازی‌های رفت و برگشت فوتبال را دارند | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'آذرنیا: دوست دارم هر کجا که هستم اثرگذار باشم/ بهترین خاطره‌‌ام از تراکتورسازی، صعود به لیگ برتر است/ دید و بازدیدهای عید حکم بازی‌های رفت و برگشت فوتبال را دارند' />
<meta property = 'og:description' content = 'سرپرست تیم فوتبال گسترش فولاد تبریز می‌گوید، 70 درصد زندگی‌اش درگیر فوتبال است و به کارش عشق می‌ورزد.
گروه ورزشی آناج: سال نو به روز ششم رسید و در …'>
<meta property = 'og:url' content = 'http://traktornews.ir/news/2018-03-26-%D8%A2%D8%B0%D8%B1%D9%86%DB%8C%D8%A7-%D8%AF%D9%88%D8%B3%D8%AA-%D8%AF%D8%A7%D8%B1%D9%85-%D9%87%D8%B1-%DA%A9%D8%AC%D8%A7-%DA%A9%D9%87-%D9%87%D8%B3%D8%AA%D9%85-%D8%A7%D8%AB%D8%B1%DA%AF%D8%B0%D8%A7%D8%B1-%D8%A8%D8%A7%D8%B4%D9%85-%D8%A8%D9%87%D8%AA%D8%B1%DB%8C%D9%86-%D8%AE%D8%A7%D8%B7%D8%B1%D9%87%D8%A7%D9%85-%D8%A7%D8%B2-%D8%AA%D8%B1%D8%A7%DA%A9%D8%AA%D9%88%D8%B1%D8%B3%D8%A7%D8%B2%DB%8C-%D8%B5%D8%B9%D9%88%D8%AF-%D8%A8%D9%87-%D9%84%DB%8C%DA%AF-%D8%A8%D8%B1%D8%AA%D8%B1-%D8%A7%D8%B3%D8%AA-%D8%AF%DB%8C%D8%AF-%D9%88-%D8%A8%D8%A7%D8%B2%D8%AF%DB%8C%D8%AF%D9%87%D8%A7%DB%8C-%D8%B9%DB%8C%D8%AF-%D8%AD/' />
<meta property = 'og:image' content = 'http://traktornews.ir/images/http:/www.anaj.ir/Upload/Image/1397/01/Orginal/dedefd581afe43b8bb15e0d032518585..JPG'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2018-03-26-%D8%A2%D8%B0%D8%B1%D9%86%DB%8C%D8%A7-%D8%AF%D9%88%D8%B3%D8%AA-%D8%AF%D8%A7%D8%B1%D9%85-%D9%87%D8%B1-%DA%A9%D8%AC%D8%A7-%DA%A9%D9%87-%D9%87%D8%B3%D8%AA%D9%85-%D8%A7%D8%AB%D8%B1%DA%AF%D8%B0%D8%A7%D8%B1-%D8%A8%D8%A7%D8%B4%D9%85-%D8%A8%D9%87%D8%AA%D8%B1%DB%8C%D9%86-%D8%AE%D8%A7%D8%B7%D8%B1%D9%87%D8%A7%D9%85-%D8%A7%D8%B2-%D8%AA%D8%B1%D8%A7%DA%A9%D8%AA%D9%88%D8%B1%D8%B3%D8%A7%D8%B2%DB%8C-%D8%B5%D8%B9%D9%88%D8%AF-%D8%A8%D9%87-%D9%84%DB%8C%DA%AF-%D8%A8%D8%B1%D8%AA%D8%B1-%D8%A7%D8%B3%D8%AA-%D8%AF%DB%8C%D8%AF-%D9%88-%D8%A8%D8%A7%D8%B2%D8%AF%DB%8C%D8%AF%D9%87%D8%A7%DB%8C-%D8%B9%DB%8C%D8%AF-%D8%AD/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>26. March 2018</p>
      <h1 class = 'post_title'>آذرنیا: دوست دارم هر کجا که هستم اثرگذار باشم/ بهترین خاطره‌‌ام از تراکتورسازی، صعود به لیگ برتر است/ دید و بازدیدهای عید حکم بازی‌های رفت و برگشت فوتبال را دارند</h1>
      <div class = 'post_body'>
        <div class = 'post_inner'>
        
          <img src = 'http://www.anaj.ir/Upload/Image/1397/01/Orginal/dedefd581afe43b8bb15e0d032518585..JPG' alt = 'http://www.anaj.ir/Upload/Image/1397/01/Orginal/dedefd581afe43b8bb15e0d032518585..JPG' class = 'post_thumbnail'>
        
          <p>سرپرست تیم فوتبال گسترش فولاد تبریز می‌گوید، 70 درصد زندگی‌اش درگیر فوتبال است و به کارش عشق می‌ورزد.</p>
<p>گروه ورزشی آناج: سال نو به روز ششم رسید و در ادامه عیدانه‌های ورزشی‌مان و در ششمین مصاحبه با یکی از سرمایه‌های گرانقدر فوتبال آذربایجان به گفت‌وگو نشسته‌ایم، مردی که قسمت اعظم و البته مهم دوران زندگی خود را در مستطیل سبز سپری کرده و نامش برای فوتبال تبریز و ایران آشناست.</p>
<!-- raw HTML omitted -->
<p>اما ‌حسن آذرنیا‌ که چهره مدنظر ما می‌باشد، بیشتر از اینکه به عنوان بازیکن سال‌های دور و پیشکسوت تیم‌ تراکتورسازی شناخته شود، امروزه در بین فوتبال دوستان جوان استان با سمتی تحت عنوان مدیر تیم یا سرپرست معروف می‌باشد که حضور نزدیک به 8 سال در این پست بر چنین ذهنیتی تاثیر بسزایی داشته است.</p>
<p>اگر با این مرد فقط یک بار هم‌کلام شوید در همان بار نخست پی خواهید برد که انسانی فوق‌العاده خونگرم، خوش‌صحبت و شوخ‌طبع است و البته در کارش بسیار جدی که این خصوصیات رفتاری از او فردی بسیار موفق ساخته است و خدمت متمادی در تیم‌های تراکتورسازی و گسترش فولاد هم موید این امر می‌باشد.</p>
<p>آذرنیا در شهر معروف به اولین‌ها، اولین‌های زیادی در زمینه مربیگری از جمله اولین مدرس کلاس‌های مربیگری شمالغرب را دارد و به اذعان بسیاری از بازیکنان بومی استان همواره کمک حال آنها بوده است؛ وی در سایه همین خدمات شایانی که به جوانان این دیار ارائه کرده است، به نوعی به عنوان یک پدر فوتبالی قلمداد می‌شود.</p>
<p>گفت‌وگوی نوروزی و صمیمی ما با این پیشکسوت فوتبال تبریز و سرپرست حال حاضر گسترش فولاد را ابتدا تیتروار و در ادامه با جزئیات می‌خوانید:</p>
<ul>
<li>
<p>ثبات هم عامل آرامش است و هم عامل موفقیت</p>
</li>
<li>
<p>تمام مراحل فوتبال را پله پله طی کرده‌ام</p>
</li>
<li>
<p>رد شایعات بستن تیم گسترش فولاد توسط مجری تلویزیونی</p>
</li>
<li>
<p>دوست دارم هر کجا که هستم اثرگذار باشم</p>
</li>
<li>
<p>اگر مدیریت باشگاهی به من پیشنهاد شود، قبول نمی‌کنم</p>
</li>
<li>
<p>وقتی با جوانان ارتباط دارم، با نشاط‌ تر هستم</p>
</li>
<li>
<p>بهترین خاطره‌‌ام از تراکتورسازی، صعود به لیگ برتر است</p>
</li>
<li>
<p>با پول تراکتور تشکیل خانواده دادم</p>
</li>
<li>
<p>پرده‌برداری از داستان تبانی نافرجام در دیدار دوستانه!</p>
</li>
</ul>
<p>*تونی خیلی قبولم داشت و حتی آخرین شامش در تبریز را با من خورد</p>
<ul>
<li>
<p>خیلی‌ها موقع جذب ایرانپوریان از من انتقاد می‌کردند</p>
</li>
<li>
<p>دید و بازدیدهای عید حکم بازی‌های رفت و برگشت فوتبال را دارند</p>
</li>
<li>
<p>70 درصد زندگی‌ام را فوتبال درگیر کرده است</p>
</li>
<li>
<p>سعی می‌کنم اخبار تلویزیون را از دست ندهم</p>
</li>
</ul>
<p>آناج: آقای آذرنیا، در سالی که سپری شد، روزهای تلخ بیشتر از روزهای شیرین بود، شما سال 96 را چگونه دیدید؟</p>
<p>در ابتدا آرزو می‌کنم سال 97 سال سلامتی و شادی برای مردم ایران باشد. سعدی می‌گوید ‌بنی آدم اعضای یکدیگرند که در آفرینش زِ یک گوهرند - چو عضوی به درد آورد روزگار دگر عضوها را نماند قرار‌ همانطور که گفتید در سال 96 اتفاقاتی در کشورمان رخ داد که واقعاً تلخ بود و علاوه بر خانواده‌های حادثه دیدگان، قلب مردم ایران نیز جریحه‌دار شد.</p>
<p>زلزله کرمانشاه، حادثه نفتکش سانچی یا سقوط هواپیمای یاسوج و &hellip; از جمله این حوادث بودند. هرچند که خودمان سال متعادلی پشت سر گذاشتیم ولی روی هم رفته سال 96 برای مردم ایران سال خوبی نشد. ان‌شاءالله در آینده حداقل شاهد چنین اتفاقات ناخواسته نباشیم. چون یک سری کارها هستند که جبر طبیعت و زمان هستند، همانطور که یک روز به دنیا می‌آییم و یک روز هم از دنیا می‌روند می‌رویم و راه در رو هم نداریم.</p>
<p>آناج: سال 96 برای شما چطور سالی بود؟</p>
<p>در مورد خودم باید در 2 بخش صحبت کنم، اول زندگی شخصی که برای من سال خوبی بود و هر چند نواقصی وجود داشت اما زندگی توام با آرامش حاکم بود. با توجه به تجربه و روزهای که پشت سر گذاشته‌ایم، مشکلاتی بوده‌اند که حل آنها از توان ما خارج بوده اما از این بابت در سال 96 برای زندگی شخصی من سال خوبی بوده و تلاش کرده‌ایم مشکلات را حل کنیم. ولی در باب مسائل ورزشی و فوتبالی که به عنوان شغل اصلی و دغدغه ماست، با توجه به تغییراتی که در سطح مدیریتی، کادرفنی و بازیکنان انجام شد نوساناتی در باشگاه گسترش فولاد رخ داد که موجب شد سال پر فراز و نشیبی را پشت سر بگذاریم.</p>
<p>با این حال، حالا که صحبت می‌کنیم تیم ما 99 درصد از منطقه خطر خارج شده و امتیازات لازم برای بقا در لیگ برتر کسب شده اما سال رضایت‌بخشی برای من نبوده چون تاکنون هر کجا که حضور داشته‌ام، سر منشا اثرات خیر و مطلوب بوده‌ام اما امسال آنطور که می‌خواستم، نتوانستم کمک کنم که این هم به جو و تغییر و تحولات برمی‌گردد که هر مدیر یک خواسته و سیاست کاری دارد.</p>
<p>آناج: بنابراین شما ثبات را به تغییرات ترجیح می‌دهید؟</p>
<p>ثبات هم عامل آرامش است و هم عامل موفقیت. آقای لوکا در ابتدای فصل به تیم ما آمد ولی چند سال از فوتبال ایران دور بود، همکارانی که با خود آورده بود نیز همین شرایط را داشتند و به تبع همین شرایط به بازیکنان و عوامل مرتبط با کار تیم نیز منتقل می‌شود که نتیجه آن در کل برای من قانع کننده نبود. به عقیده من پتانسیل باشگاه گسترش فولاد خیلی بیشتر از اینهاست.</p>
<p>آناج: گفته می‌شد در ابتدای فصل گسترش فولاد را افراد دیگری مانند یک مجری تلویزیونی بسته‌اند، در این مورد کمی توضیح دهید.</p>
<p>این صحبت‌ها را کاملا رد می‌کنم. آن فردی که گفته می‌شود، مشاور آقای زنوزی است که در امر ورزش هم خدمات خیلی زیادی داشته اما همانطور که گفتم وقتی مربی به فوتبال ایران ناآشنا است همین طور می‌شود.</p>
<p>از بدو تاسیس باشگاه گسترش فولاد همان نفراتی که مورد نظر شماست در باشگاه هستند ولی برای مثال آقای کمالوند به شرایط فوتبال ایران آشنا بود و منِ آذرنیا که 40-50 سال است در فوتبال ایران هستم، اگر پیشنهادی می‌کردم که درست نبود، من را قانع می‌کرد که پیشنهادم درست نیست ولی وقتی کادر فنی ناآشنا باشد، برای این که کار حل شود به پیشنهاد من هم پاسخ مثبت می‌دهد ولی در کل اینکه تیم را افراد دیگری بسته باشند را رد می‌کنم چون 3 سال است در این باشگاه هستم و می‌دانم افراد مورد نظر شما از بدو تاسیس باشگاه به عنوان مشاور در کنار گسترش فولاد هستند.</p>
<p>آناج: در مورد شما هم شایعاتی بود که زمان آمدن فیروز کریمی می‌خواستید از گسترش فولاد جدا شوید، درست است؟</p>
<p>همانطور که من دوست دارم با کسی کار کنم که برای کارم ارزش قائل شود، هر مدیر و مربی حق انتخاب دارد. قبل از اینکه آقای کریمی بیاید از نظر من برخی کارهای نامانوس وجود داشت. من ضمن اینکه سرپرست تیم هستم، یک شخصیت حقیقی و 62 ساله بوده و 120 سال در فوتبال حضور دارم! تمام مراحل فوتبال در امر بازیکنی، مربیگری و مدیریت را پله پله طی کرده‌ام.</p>
<p>دوست دارم هر کجا که هستم اثرگذار باشم. البته گاهی اوقات نظرات هم خوشایند برخی‌ها نیست. متاسفانه جامعه طوری شده که وقتی کسی نظری را تایید می‌کند، دیگر کسی به توانایی و کارایی‌های او فکر نمی‌کند و آن شخص می‌تواند به کارش ادامه دهد. ولی من اینطور نیستم و به همین صورت در فوتبال هم حضور داشته‌ام.</p>
<p>زمانی که ما 3 تیم درجه یک داشتیم و قطب فوتبال ایران بودیم، من به عنوان دبیر هیات فوتبال استان فعالیت می‌کردم. اولین مدرس کلاس‌های مربیگری شمال غرب و اولین کسی هستم که 7 سال در تیم ملی نوجوانان مربیگری کرده، یک سال نیز در تیم ملی جوانان بودم. همچنین اولین مربی استان هستم که در خارج از استان و لیگ بر‌تر مربیگری کرده است. در سال 71 سرمربی سپیدرود رشت بودم که فقط 5 هزار نفر به تمرینات ما می‌آمدند.</p>
<p>در اول فصل که چنین تغییر و تحولاتی صورت گرفت، رغبت چندانی برای ادامه حضور نداشتم و به عنوان آخرین نفر قراردادم را امضا کردم. حتی بدون قرارداد تیم را به اردوی ترکیه بردیم. همانطور که گفتم دوست دارم در جایی که کار می‌کنم برای فعالیت من ارزش قائل شوند. خود را تنها یک سرپرست نمی‌دانم بلکه یک پیشکسوت فوتبال بوده و جزو اولین مربیانی هستم که از این استان مدرک A آسیا را گرفتند. هر چقدر هم که سن و سال بیشتر می‌شود آدم احساس نیاز بیشتری به این مسئله می‌کند. احترام همه را حفظ کرده‌ام و دوست دارم دیگران نیز حریم من را رعایت کنند.</p>
<p>آناج: با توجه به تجربیات شما، اگر مدیریت یک باشگاه پیشنهاد شود قبول می‌کنید؟</p>
<p>هر کسی یک کاری دارد. در زندگی خود را فردی موفق می‌دانم، اعتقاد دارم کار را باید درست انجام داد. اگر مدیریت باشگاهی به من پیشنهاد شود، قبول نمی‌کنم چون این کار از دستم بر نمی‌آید. من مربی هستم و آخرین تیمی که کار کردم، صبای قم بوده اما بعد از آن به درخواست مسئولان ورزشی شهری و استانی به سمت سرپرستی و کادر مدیریتی تیم سوق داده شدم. عملکردم در این حوزه نیز برای خودم قابل قبول بوده و مسئولیت‌پذیری را در خود احساس می‌کنم به همین دلیل ترجیح می‌دهم در این حیطه کار کنم. وقتی با جوانان ارتباط دارم، خودم هم با نشاط‌ تر هستم و در رفتارم هم تاثیر می‌گذارد.</p>
<p>آناج: آیا استان آذربایجان‌شرقی پتانسیل کافی برای مدیریت ورزشی ندارد که مدیران ورزش و باشگاه‌های آن از استان‌های دیگر انتخاب می‌شود؟</p>
<p>پتانسیل وجود دارد اما سوال شما را به گونه‌ای دیگر مطرح می‌کنم. آیا در استان ما پتانسیل وجود ندارد که از جای دیگر مربی و کمک مربی می‌آوریم؟ ما برای نیروهای خودمان ارزش قائل نیستیم. من و امثال من که در این شهر زندگی می‌کنیم به برخی کارها تن نمی‌دهیم، چون فردا نمی‌توانیم سرمان را بلند کنیم. فرض کنید سرمربی نداریم، چرا از مربیان استان در کادر مربیگری کسی را انتخاب نمی‌کنیم؟</p>
<p>امروز به گونه‌ای شده که تا حرفی می‌زنیم، می‌گویند دیوارها برداشته شده و فوتبال هم مثل دهکده جهانی است. وقتی کسی مدیر می‌شود، افرادی را بر سر کار می‌برد که با سیاست‌گذاری‌هایش همراه باشند. در تبریز چهره‌های خوب و مناسبی داریم که برای آنها ارزش قائل نشده‌ایم. البته اگر منظور شما آقای بهتاج باشد من او را می‌شناسم و قبلا در دانشگاه تبریز دانشجوی من بوده و سوابق ورزشی و مدیریتی زیادی هم دارد.</p>
<p>آناج: چندین سال با عناوین مختلف در تراکتورسازی حضور داشته‌اید بهترین خاطره شما در این تیم چیست؟</p>
<p>بعد از اینکه تراکتورسازی پس از 8 سال به لیگ برتر بازگشت، بهترین خاطره من با این تیم شکل گرفت. همچنین در اولین دوره جام حذفی به فینال رفته بودیم اما قهرمانی جام حذفی در سال 92 نیز اتفاق منحصر به فردی بوده است. با این حال در تراکتورسازی روزهای خوبی تجربه کردیم که خدا به من لطف کرد و زمانی که تراکتورسازی به لیگ برتر صعود کرد، من جزو عوامل کوچک باشگاه بودم.</p>
<p>بعدا هم که آقای قلعه‌نویی آمد و برای اولین بار نایب قهرمان شدیم و دو سال متوالی به آسیا رفتیم. همچنین نتایج خوبی هم زمانی که ورزشگاه پر می‌شد گرفتیم. تراکتورسازی را نه به خاطر اینکه یک تیم فوتبال است، بلکه به این خاطر دوست دارم که نماد مردم آذربایجان و تبریز است.</p>
<p>من از سال 53 در تراکتورسازی هستم. در آن سال سرباز بودم که تراکتورسازی در تهران با تیم تاج بازی دوستانه داشت. در آن بازی 2 مدافع تراکتورسازی مصدوم شدند. آقای بیاتی مربی وقت تراکتورسازی از من خواست در بازی دوستانه با آرارات بازی کنم و من هم در آن دیدار به میدان رفتم. بعد از بازی من را به هتل برده و قراردادم را بستند تا بعد از خدمت در این تیم بازی کنم. با پول این تیم خانواده تشکیل دادم و الان هم بازنشسته تراکتورسازی هستم.</p>
<p>آناج: از دربی تراکتورسازی و ماشین‌سازی خاطره خاصی به یاد دارید؟</p>
<p>در سال 55 آقای فکری به تراکتورسازی آمد و فوتبال نوینی در این تیم ایجاد کرد که تراکتورسازی دیگر به بازیکن وابسته نبود و بیشتر به کارهای گروهی و تیمی توجه می‌شد. در آن سال بازی آخرمان با ماشین‌سازی بود که اگر می‌بردیم بعد از 3 تیم تهرانی پرسپولیس، پاس استقلال، و تیم شهرستانی ملوان، تیم پنجم و به نوعی تیم دوم شهرستانی می‌شدیم. در آن بازی ماشین‌سازی را در ورزشگاه باغشمال و در حضور 30 هزار هوادار با نتیجه یک بر صفر شکست دادیم. البته آن زمان حساسیت آنچنانی وجود نداشت و نظم و انضباط زیادی حاکم بود.</p>
<p>خاطره دیگر هم اینکه یک دوره مسابقات به نام جام بین‌المللی تبریز در ماه رمضان و بعد از افطار برگزار برگزار می‌شد که برای هزینه‌های آن یک بازی بین تراکتورسازی و ماشین‌سازی با عنوان همت عالی برگزار می‌شد. علیرغم اینکه بلیت‌ها قیمت داشت اما هرکس به اندازه‌ای که می‌خواست بلیت می‌خرید یا پول می‌داد.</p>
<p>در آن بازی حتی بازیکنان تیم را هم مقابل ورزشگاه تختی از اتوبوس پیاده کردند تا بلیت بخریم. در آن دیدار ما دروازه‌بان نداشتیم و قرار شد یکی از دروازه‌بانان ماشین‌سازی دروازه‌بان ما باشد. به ما گفته بودند بازی دوستانه است و مساوی خواهد شد اما ما 4 بر یک شکست خوردیم.</p>
<p>ماشین‌سازی هرچه می‌زد گل می‌شد ولی ما نمی‌توانستیم گل بزنیم. حتی داور که نمی‌خواهم اسمش را بگویم، می‌گفت که قرار است بازی مساوی شود ولی این بازی را چگونه مساوی کنیم؟ حتی به ما می‌گفت بروید داخل 18 قدم تا پنالتی اعلام کنم. ما هم یا نمی‌توانستیم به داخل 18 قدم برویم و یا اینکه موقعیت پنالتی ایجاد نمی‌شد. این بازی هم یک خاطره دیگر از دربی تبریز بود.</p>
<p>آناج: تونی اولیویرا در چند مقطع به تراکتورسازی آمد اما شایعاتی مبنی بر دخالت شما در امور فنی و ایجاد اختلافات مظرح شده بود. در این مورد کمی توضیح دهید.</p>
<p>تمام این مباحث را رد می‌کنم. اگر یادتان باشد بار دومی که تونی آمد در برنامه موج فوتبال اعلام کرد یکی از شروط من، حضور آذرنیا و باغ آبادی در تیم است. حتی زمانی که در گسترش فولاد بودم، آقای تونی چند بار با من جلسه گذاشت و حتی می‌گفت که به تیم برگردم. او می‌گفت یاد نگرفته‌ام که هم بیرون و هم داخل میدان را مدیریت کنم و از من می‌خواست خارج زمین را مدیریت کنم. تاریخ و زمان هم این مسئله را نشان داده است. حتی روز آخری که تونی از تبریز رفت، آخرین شام را با من خورد و تبریز را ترک کرد. ارتباط من با تونی خیلی خوب بود منتهی یکسری افراد هستند که نمی‌خواهم در مورد آنها حرفی بزنم.</p>
<p>من با تونی دوست بودم و حتی به باشگاه گفته بودم با این شایعه‌سازان برخورد کنند اما متاسفانه باشگاه این مسئله را نادیده گرفت. با این حال خودم شکایت کردم تا اذهان عمومی به آرامش برسند. آن فرد را هم پیدا کردم ولی آقای چرندابی پیشکسوت رسانه را می‌فرستادند تا شکایتم را پس بگیرم، ولی نمی‌خواهم در این رابطه حرف بزنم. تمام آنها شایعه بود که برخی‌ها ایجاد کرده بودند.</p>
<p>آناج: در بازی تراکتورسازی و ملوان که هدایت تراکتورسازی برعهده تونی بود، محمد ابراهیمی پس از تعویض پیراهنش را به زمین کوبید، آن زمان حرف‌هایی مبنی بر برخورد شما با او مطرح شد، درست است؟</p>
<p>دقیقاً یادم نیست ولی در اجرای قانون تعارف ندارم. یکسری اصول وجود دارد که چه محمد ابراهیمی که برای فوتبال آذربایجان هم زحمت کشیده، چه مهدی کیانی و چه حسن آذرنیا باید آنها را رعایت کنند. اما باید بگویم از تمام بچه‌ها به خصوص قدیمی‌های تراکتورسازی تشکر می‌کنم که همیشه به کسوت من احترام گذاشتند.</p>
<p>برای مثال علی کریمی که در تراکتورسازی بازی کرد، یا همین محمد ایرانپوریان را که من از شهرداری آوردم ولی خیلی‌ها می‌گفتند از تیمی که سقوط کرده بازیکن جذب نمی‌کنند. در دیدار گسترش فولاد و تراکتورسازی نیز مهدی کیانی برای من گل آورده بود. محمد ابراهیمی نیز همیشه برخورد خوبی دارد. ولی هر وقت چنین کاری شود و در حیطه کاری من باشد، نمی‌توانم ساکت بنشینم. البته تا جایی که یادم می‌آید، ابراهیمی به رختکن می‌رفت که گفتم روی نیمکت بنشیند.</p>
<p>آناج: معمولاً زمان سال تحویل کجا هستید؟</p>
<p>معمولا در تبریز هستم و اگر برنامه خاصی باشد، برای بعد از سال تحویل برنامه‌ریزی می‌کنیم. البته در دو سال اخیر به خاطر مسائل تیم ملی تعطیلی زیادی نداریم و به نوعی برنامه‌ریزی کردیم که در تبریز باشیم. خانواده ما هم این شرایط را قبول کردند ولی آنها هم دوست دارند بیشتر کنار همدیگر باشیم.</p>
<p>آناج: آدم دست و دلبازی هستید؟</p>
<p>زمانی که ما فوتبال بازی می‌کردیم، پول چندانی نمی‌گرفتیم و فقط استخدام شدیم. زمانی که مربیگری می‌کردم نیز کارمند تراکتورسازی بودم و آن زمان قانونی وجود داشت که نمی‌شد با کارمند قرارداد بست به همین خاطر در آن دوران نیز پول چندانی نگرفتم. فقط بعد از بازنشستگی در حد سرپرستی یعنی نه مثل بازیکن و مربی، پول گرفتیم ولی این پول کم خیلی پربرکت بوده چون در حد توانم کار خیر کردم. البته گفتن این چیزها خوب نیست و فقط خودم و آن بالاسری می‌داند، ولی به سوال شما جواب مثبت می‌دهم.</p>
<p>آناج: معمولاً در ایام نوروز چه برنامه‌هایی دارید؟</p>
<p>معمولا برای مسافرت برنامه‌ریزی می‌کنیم منتهی الان تمام برنامه‌ریزی‌های زندگیمان برحسب فوتبال است. متاسفانه سال گذشته و امسال بازی‌ها را بلافاصله بعد از عید برگزار کردند به همین دلیل مسافرت چندانی نداشتیم.</p>
<p>آناج: خاطره خاصی از نوروز دارید؟</p>
<p>خاطره که زیاد است. الان نوروز جذابیت خاصی ندارد، در گذشته پول کمتر و صمیمیت بیشتر بود. من یک جعبه داشتم که هر کجا می‌رفتم آن را با خود برده و عیدی‌هایم را جمع می‌کردم. عیدی هم یک تخم مرغ رنگی یا یک جفت جوراب می‌دادند. مثل الان نبود که چشم و هم چشمی باشد. امروز دید و بازدید‌ها مثل مسابقات رفت و برگشتی شده است.</p>
<p>دید و بازدیدها قبلاً برای محبت و مودت بود اما امروز برای ایفای نقش است. برای مثال یکسال به هم سر نمی‌زنیم ولی روز عید به خانه هم می‌رویم. من صبح به خانه شما می‌آیم و بعد از ظهر شما به خانه من می‌آیید که زودتر وظیفه‌مان را انجام دهیم و دقیقا حکم دیدارهای رفت و برگشت فوتبال را دارند. {با خنده}</p>
<p>آناج: اوقات فراغت خود را چگونه سپری می‌کنید؟</p>
<p>آقای محمود یاوری می‌گوید، فوتبال به گونه‌ای است که اگر کسی بخواهد کار کند 24 ساعت هم کم است ولی اگر کسی نخواهد کار کند، نیم ساعت هم زیاد است. من معمولاً در اوقات فراغت با مسائل فوتبالی درگیر هستم اما مدتی است در خانه سعی می‌کنم کنار خانواده‌ام باشم، با این حال 70 درصد زندگی‌ام را فوتبال درگیر کرده است.</p>
<p>آناج: اهل سینما، تلویزیون یا کتاب هستید؟</p>
<p>من کتاب مطالعه می‌کنم ولی اخیراً میزان مطالعه‌ام کم شده است. یک دوره مدرس دانشگاه بودم به همین دلیل مطالعه زیادی داشتم. به شعر علاقه زیادی داشته و مشتاق هستم مقاله‌های ادبی را خوانده و برخی جملات را حفظ کنم. در مورد مطالب قوانین و مقررات فوتبال مطالعه بیشتری دارم و می‌توانم خودم را جزو کسانی که مطالعه می‌کنند قرار بدهم. در مورد تلویزیون هم سعی می‌کنم اخبار را از دست ندهم، سریال‌های تاریخی را نیز تماشا می‌کنم. خودم فردی احساسی هستم و اگر در این رابطه هم نوشته و فیلمی باشد، دوست دارم آن را تماشا کرده یا بخوانم.</p>
<p>آناج: بهترین مربی و بازیکن سال 96 چه کسی بود؟</p>
<p>این سوال سیاسی است، چون فعلاً از تبریز کسی نیست اجازه دهید از این سوال رد شویم.</p>
<p>آناج: برنامه‌تان برای سال 97 چیست؟ گسترش فولاد آسیایی می‌شود؟</p>
<p>باشگاه گسترش فولاد یک باشگاه خصوصی است و آقای زنوزی برای آن سیاست‌گذاری می‌کند. او می‌توانست جای دیگری هم هزینه کند ولی در این شرایط اقتصادی باشگاه‌های گسترش فولاد و ماشین‌سازی را اداره می‌کند. برای کسب سهمیه آسیایی یکسری ابزارها نیاز است که در ایران فعلا به سرمایه‌گذاری مربوط می‌شود و باید بازیکنان خوبی جذب کرد. البته از نظر سخت‌افزاری گسترش فولاد جزو بهترین‌ها است به همین دلیل هر سال بعد از اتمام مسابقات آقای زنوزی یک جلسه با مدیران برگزار کرده و سیاست‌گذاری سال بعد را اعلام می‌کند که فعلا این جلسه برگزار نشده و نمی‌توانم به این سوال شما پاسخ دهم.</p>
<p>آناج: گسترش فولاد امسال هم شانس کسب سهمیه آسیایی را داشت، نظرتان در این مورد چیست؟</p>
<p>شانس داشتیم ولی ما با یکسری بدشانسی‌ها هم مواجه شدیم. 7-8 بازیکن ما در حد رباط صلیبی مصدوم شدند. هیچ‌گاه گسترش فولاد نتوانست از سرمایه‌هایی که داشت به صورت کامل استفاده کند.</p>
<p>از ابتدای فصل مهرداد قنبری، امین خطیبی، علیرضا نقی‌زاده، میلاد فخرالدینی، آندرانیک تیموریان، رضا خالقی‌فر، یوسف سیدی، پیمان بابایی و&hellip; از جمله بازیکنانی هستند که دچار مشکل شدند و هیچ وقت نفرات کامل را در اختیار نداشتیم ولی اگر اینطور نمی‌شد کسب سهمیه دور از دسترس نبود چون بعد از حضور آقای کریمی، شروع و عملکرد خوبی داشتیم.</p>
<p>آناج: گسترش فولاد می‌توانست مانند ذوب آهن امسال در لیگ قهرمانان آسیا حضور داشته باشد؟</p>
<p>شاید می‌شد اما شخصا دوست دارم گسترش فولاد خودش بازی کرده، به رقابت‌های آسیایی صعود کرده و نیازی به هبه دیگران نداشته باشد چون در این صورت مثل پاس می‌شود که امتیاز آن را انتقال دادند. البته گسترش فولاد پتانسیل این را دارد که خودش با بازی‌های خوبش به لیگ قهرمانان آسیا صعود کند.</p>
<p>آناج: احساستان نسبت به کلمات زیر را بیان کنید.</p>
<p>تراکتورسازی: نماد مردم آذربایجان</p>
<p>گسترش فولاد: دوست داشتنی</p>
<p>باغشمال: خاطره</p>
<p>ایوب ذوالفقاری: رفیق شفیق</p>
<p>فراز کمالوند: مربی کاردان</p>
<p>محمود یاوری: استاد</p>
<p>هواداران تراکتورسازی: پرشور</p>
<p>تبریز: بهترین - اولین</p>
<p>پدر: {آهی می‌کشد و می‌گوید} خدا رحمتش کند</p>
<p>آناج: و سخن پایانی &hellip;</p>
<p>ان‌شاءالله شاهد روزی باشیم که مشکلات تمام جوانان و مردم حل شده و همه بتوانند با خیال آسوده زندگی کنند. ان‌شاءالله در دلهایمان خانه تکانی کنیم و کدورت‌ها از بین برود تا دوستی و برکت جایگزین آنها شود. به نوبه خود در محافل عمومی با اقشار مختلف مردم آذربایجان ارتباط دارم و می‌دانم که مردم ما مردم خیلی قدردانی هستند که نسبت به ما محبت داشته و شرمنده‌مان می‌کنند، ان‌شاءالله لطف خدا شامل حال آنها شده و سال نو برای همه سال خوبی باشد.</p>
<p>منبع: <a href="http://anaj.ir/News/99520">پایگاه اطلاع رسانی آناج</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
