<!DOCTYPE html>
<html lang='en' >
  <head>
  <title>گام به گام با سرخ‌پوشان از استارت غم‌انگیز تا پایان صلح‌آمیز/ تراکتورِ یحیی به سلامت به نیم‌فصل رسید! | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'گام به گام با سرخ‌پوشان از استارت غم‌انگیز تا پایان صلح‌آمیز/ تراکتورِ یحیی به سلامت به نیم‌فصل رسید!' />
<meta property = 'og:description' content = 'تراکتورسازی در نیم‌فصل نخست لیگ هفدهم علیرغم تمامی مشکلات خود با یحیی گل‌محمدی نتایج قابل قبولی کسب کرد.
گروه ورزشی آناج: تراکتورسازی در هفته پایانی …'>
<meta property = 'og:url' content = 'http://traktornews.ir/news/2018-04-28-%DA%AF%D8%A7%D9%85-%D8%A8%D9%87-%DA%AF%D8%A7%D9%85-%D8%A8%D8%A7-%D8%B3%D8%B1%D8%AE%D9%BE%D9%88%D8%B4%D8%A7%D9%86-%D8%A7%D8%B2-%D8%A7%D8%B3%D8%AA%D8%A7%D8%B1%D8%AA-%D8%BA%D9%85%D8%A7%D9%86%DA%AF%DB%8C%D8%B2-%D8%AA%D8%A7-%D9%BE%D8%A7%DB%8C%D8%A7%D9%86-%D8%B5%D9%84%D8%AD%D8%A2%D9%85%DB%8C%D8%B2-%D8%AA%D8%B1%D8%A7%DA%A9%D8%AA%D9%88%D8%B1%D9%90-%DB%8C%D8%AD%DB%8C%DB%8C-%D8%A8%D9%87-%D8%B3%D9%84%D8%A7%D9%85%D8%AA-%D8%A8%D9%87-%D9%86%DB%8C%D9%85%D9%81%D8%B5%D9%84-%D8%B1%D8%B3%DB%8C%D8%AF/' />
<meta property = 'og:image' content = 'http://traktornews.ir/images/http:/www.anaj.ir/Upload/Image/1397/02/Orginal/f56cb564213f4e22ab8b8956dd898492..JPG'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2018-04-28-%DA%AF%D8%A7%D9%85-%D8%A8%D9%87-%DA%AF%D8%A7%D9%85-%D8%A8%D8%A7-%D8%B3%D8%B1%D8%AE%D9%BE%D9%88%D8%B4%D8%A7%D9%86-%D8%A7%D8%B2-%D8%A7%D8%B3%D8%AA%D8%A7%D8%B1%D8%AA-%D8%BA%D9%85%D8%A7%D9%86%DA%AF%DB%8C%D8%B2-%D8%AA%D8%A7-%D9%BE%D8%A7%DB%8C%D8%A7%D9%86-%D8%B5%D9%84%D8%AD%D8%A2%D9%85%DB%8C%D8%B2-%D8%AA%D8%B1%D8%A7%DA%A9%D8%AA%D9%88%D8%B1%D9%90-%DB%8C%D8%AD%DB%8C%DB%8C-%D8%A8%D9%87-%D8%B3%D9%84%D8%A7%D9%85%D8%AA-%D8%A8%D9%87-%D9%86%DB%8C%D9%85%D9%81%D8%B5%D9%84-%D8%B1%D8%B3%DB%8C%D8%AF/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>28. April 2018</p>
      <h1 class = 'post_title'>گام به گام با سرخ‌پوشان از استارت غم‌انگیز تا پایان صلح‌آمیز/ تراکتورِ یحیی به سلامت به نیم‌فصل رسید!</h1>
      <div class = 'post_body'>
        <div class = 'post_inner'>
        
          <img src = 'http://www.anaj.ir/Upload/Image/1397/02/Orginal/f56cb564213f4e22ab8b8956dd898492..JPG' alt = 'http://www.anaj.ir/Upload/Image/1397/02/Orginal/f56cb564213f4e22ab8b8956dd898492..JPG' class = 'post_thumbnail'>
        
          <p>تراکتورسازی در نیم‌فصل نخست لیگ هفدهم علیرغم تمامی مشکلات خود با یحیی گل‌محمدی نتایج قابل قبولی کسب کرد.</p>
<p>گروه ورزشی آناج: تراکتورسازی در هفته پایانی لیگ برتر فوتبال مقابل میزبانش فولاد خوزستان به پیروزی یک بر صفر دست یافت تا با پایان دادن به روند نبردن‌هایش با رده دهمی به لیگ هفدهم خاتمه بخشد. به عبارتی دیگر ساغلام با تراکتور فصل را با رتبه‌ای به اتمام رساند که در بدو حضورش در تبریز با همین رتبه تحویل گرفته بود.</p>
<!-- raw HTML omitted -->
<p>بطورکلی تیم سرخ‌پوش دیار آذربایجان که در دوره‌های گذشته لیگ برتر همواره خود را به عنوان مدعی معرفی کرده بود، در این فصل با روزهای درخشانش فاصله داشت و هر چه لیگ به روزهای پایانی خود نزدیک شد، وضعیت این تیم نه تنها بهتر نشد بلکه به تلخی و ناکامی گروید، تا حدی که هوادارانش به مدت 80 روز در حسرت پیروزی ماندند.</p>
<p>در این گزارش که نتایج تراکتورسازی را در رقابت‌های رسمی داخلی در فصل 97-1396 را مرور کرده‌ایم و در دو بخش منتشر می‌شود، ابتدا به عملکرد سرخ‌پوشان تا پایان نیم‌فصل اول پرداخته‌ایم که در ادامه می‌خوانید:</p>
<p>از ناکامی‌های ابتدای فصل که شروع کنیم، محرومیت از نقل و انتقالات عملاً یحیی گل‌محمدی را به لحاظ سخت‌افزاری در منگنه قرار داد بطوریکه او در روز اول مجبور شد تا برای پر کردن لیست پرشمار خالی در فهرست تیمش دست به دامن تیم‌های پایه شده و بازیکنانی را از آکادمی باشگاه برای کمک به تیم بزرگسالان به استخدام این تیم دربیاورد.</p>
<p>بخت و اقبال هم به یحیی پشت کرده بود چراکه تیم تحت هدایت وی ضمن اینکه در دوران آماده‌سازی یکی از مدافعان کلیدی‌اش را از دست داد، در قرعه‌کشی لیگ نیز با سخت‌ترین قرعه ممکن روبرو گشت و ازاین‌رو در روزهای آغازین می‌بایست مقابل سه تیم فاتح قرار می‌گرفت که این امر در کنار بی‌تجربگی بسیاری از بازیکنان کار دست او داد.</p>
<p>گرچه تیم محبوب تی‌تی‌ها در هر سه پیکار نخست سرتر از حریفان بود ولی ضعف مفرط فرزین گروسیان روی شوت‌های از راه دور که از دقایق آخر بازی با استقلال خوزستان در اهواز کلید خورده و در مصاف با سرخابی‌های پایتخت تداوم یافت، در کنار فرصت‌سوزی مهاجمان، 3 بازی بدون امتیاز را با قعرنشینی برای تیم سوم لیگ شانزدهم رقم زد.</p>
<p>بدترین استارت تراکتور در تاریخ لیگ برتر</p>
<p>نتایج کسب شده در این بازی‌ها حتی بدتر از اولین دوره حضور سرخ‌پوشان فوتبال آذربایجان در لیگ برتر بود جایی که با تنها یک امتیاز در تاریخ این مسابقات به ثبت رسیده است، اما تیم گل‌محمدی علیرغم این ناکامی بزرگ با کمک و حمایت بی‌نظیر هواداران از روی زمین بلند شده و توانست بارقه‌های امید را در دل خود زنده کند.</p>
<p>استارت تراکتور از هفته چهارم زده شد، زمانی که آنها در ورزشگاه یادگار امام ره تبریز با درخشش محمدرضا آزادی و گل‌های محمد ایرانپوریان موفق شدند با نتیجه 2 بر یک نفت تهران را شکست داده و با زدودن عدد صفر از مقابل امتیازهای خود در جدول لیگ برتر، به اولین بُرد با سرمربی اصالتاً بومی و جدیدشان دست یابند.</p>
<p>شاگردان گل‌محمدی که با این پیروزی جان گرفته بودند، در بازی پنجم میهمان دیگر تیم تهرانی یعنی سایپا بودند که با علی دایی در اوج قرار داشت، این بازی درنهایت با گلزنی ستاره جوان با دومین برد متوالی توامان شد تا بدین ترتیب پروسه انتقام کامل گشته و آنها در فاصله دو هفته هم از نفت و هم از دایی انتقام بگیرند.</p>
<p>این روزهای درخشان با یک بازگشت رویایی تکمیل شد، تراکتورسازان که در اولین گام از جام حذفی میهمان رقیبی سرسخت به نام پدیده بودند در یک بازی دراماتیک و درحالی که تا دقایق پایانی از میزبان خود عقب افتاده بودند، با 2 گل در لحظات پایانی شکست را با پیروزی عوض نموده و درست برخلاف آغاز تلخ، در بُرد هت‌تریک کردند.</p>
<p>تا اینجای کار همه چیز خوب پیش می‌رفت و تراکتورسازان که در ادامه لیگ هفدهم 4 بازی متوالی خانگی را با احتساب دربی تبریز پیش روی خود می‌دیدند، سودای بازگشت به جمع مدعیان لیگ را در سر می‌پروراندند اما به یکباره زمین تبریز برایش سفت شد تا در همین مسابقات امتیازات زیادی را از دست بدهد.</p>
<p>سرآغاز بحران در روزهای خوشی</p>
<p>ابتدا تساوی برابر سیاه جامگان آن هم با گل نجات‌بخش در دقایق پایانی و سپس شکست مقابل پدیده در واپسین لحظات، ترمز تراکتور را کشید تا نشان دهد تیم یحیی در قواره‌های مدعیان نیست و باید برای کسب رتبه شایسته بجنگد؛ تا این هفته که هفته هفتم مسابقات بود، تراکتورسازی با 7 امتیاز در مکان دهم قرار داشت.</p>
<p>اما دربی تبریز با پیشینه بسیار درخشانش برای تراکتورسازی فرصت بسیار خوبی بود تا از این بحران پیش آمده خارج شود که همین اتفاق نیز به وقوع پیوست. البته در این امر وضعیت بحرانی تیم همشهری هم دخیل شد و تیم گل‌محمدی با دست‌رنج جوانانش در بنیان دیزل به سومین برد خود در لیگ برتر دست یافت.</p>
<p>دیدار نهم لیگ برتر اما رنگ و بوی دیگری داشت، تراکتورسازی باید در برابر تیم آماده پارس جنوبی که در اولین فصل حضورش در لیگ برتر فراتر از حد انتظارات نشان داده و تا این هفته نیز شکست‌ناپذیر بود، قرار می‌گرفت که در این جدال سخت به تساوی یک بر یک قناعت کرد تا معلوم نشود کدام تیم ترمز کدام تیم را کشیده است؟!</p>
<p>پس از این بازی بدبختی‌ها دوباره به سراغ تیم یحیی آمد و شاهکار فرزین گروسیان با یک گل بخودی بی‌نظیر و یک گل دیگر در دقایق پایانی منجر به پنجمین شکست فصل سرخ‌پوشان در خانه پیکان شد تا تراکتور در همان 10 هفته ابتدایی به اندازه بیش از یک فصل کاملش در لیگ شانزدهم باخت را تجربه کرده باشد.</p>
<p>با این حال، در این مقطع شانس با تیم گل‌محمدی یار بود چراکه تیمش در بازگشت به تبریز و قبل از دیدار با اصفهانی‌ها باید در جام حذفی حاضر می‌شد و علیرغم اینکه روی کاغذ کار آسانی برای صعود داشت لیکن سرخ‌پوشان برای پیشروی در این جام بازهم عذاب کشیدند و اگر گل دقایق پایانی شریفی نبود حذفی زودهنگام و فاجعه‌بار رقم می‌خورد.</p>
<p><img src="http://www.anaj.ir/Upload/Image/2018/04/Orginal/826fc6a1_4a62_48ff_83ef_62c81fc6e9a0.jpg" alt=""></p>
<p>یحیی با قهرمانی در دو جام حذفی متخصص این جام لقب گرفته بود اما تیمش در برابر فجرسپاسی دو بار عقب افتاد که در هر دو مرتبه شریفی ناجی تراکتور شد تا کار به وقت‌های اضافه برود؛ درخشش مهاجم سرباز در این اوقات نیز تداوم پذیرفت و تراکتورسازان با زدن 3 گل، کار حریف را با 5 تایی کردن یکسره نموده و به جمع 8 تیم برتر رسیدند.</p>
<p>تراکتورسازی بعد از این گلباران در جام حذفی، در گام یازدهم لیگ پذیرای ذوب آهن، تیم سرمربی سابقش امیر قلعه‌نویی بود و در اتفاقی جالب یحیی گل‌محمدی هم برابر یاران سابقش قرار می‌گرفت؛ سرخ‌ها در این بازی خانگی در فاز دفاعی بهترین و در فاز هجومی بدترین نمایش خود را ارائه کردند تا با خلق تساوی بدون گل، ناکامی‌هایشان در لیگ ادامه پیدا کند.</p>
<p>فرزین در نقش جهان نقش خاطره زد!</p>
<p>اوج تلخ‌کامی تیم پرطرفدار خطه آذربایجان در بازی با سپاهان حادث شد، این بار گروسیان در نقش جهان نقش خاطره زد تا اصرار بی‌دلیل سرمربی تراکتورسازی به حضور این گلر در قفس توری سرخ‌پوشان به ضعیف‌ترین نتیجه فصل تیم محبوب پرشورها منتهی شود. یکدندگی بی‌منطق که سرنوشت یحیی در تیم تراکتورسازی را هم به زوال کشاند.</p>
<p>بگذریم، تراکتوری‌ها که از دیدار با پارس جنوبی در 4 بازی لیگ بدون پیروزی میدان را ترک کرده بودند، در هفته سیزدهم یک بار دیگر به ایستگاه تازه‌واردها رسیدند، سپیدرود حریف شاگردان یحیی در تبریز بود که قرمزهای میزبان به لطف دو گل زودهنگام با نتیجه 2 بر یک همرنگ رشتی خود را با شکست بدرقه کرده و برای آخرین بار طعم بُرد را در دور رفت چشیدند.</p>
<p>بعد از این برتری شیرین که کشتی گل‌محمدی از جمع قعرنشینان فاصله گرفته و به ساحل آرامش رسید، تراکتور در دو بازی به ترتیب برابر میزبانش صنعت نفت آبادان و میهمانش فولاد خوزستان به نتیجه مشابه یک بر یک رضایت داد تا اینگونه به تعطیلات نیم‌فصل هفدهمین دوره رقابت‌های لیگ برتر فوتبال و دوران پسامحرومیت برسد.</p>
<p>بدین‌ترتیب سرخ‌پوشان فوتبال آذربایجان که لیگ هفدهم را با باخت در خانه استقلال خورستان و روی هم رفته هت‌تریک در شکست‌های متوالی استارت زده بودند، با نتایج پرنوسان و در نهایت با تساوی‌های مشابه برابر خوزستانی‌ها به نیم‌فصل رساندند تا با کارنامه 4 پیروزی، 5 تساوی و 6 شکست، در پایان دور رفت در رده یازدهم قرار بگیرند.</p>
<p>در مجموع عملکرد تراکتورسازی تا پایان نیم‌فصل با وجود تمامی کمبودها و حواشی که برای این تیم رخ داد - از جمله محرومیت کاپیتان مهدی کیانی در 6 دیدار انتهایی - قابل قبول بود و توانست رضایت هواداران را جلب و آنها را برای نیم‌فصل دوم امیدوار نگه دارد، بخصوص اینکه سرخ‌پوشان در جام حذفی نیز شانس قهرمانی داشتند.</p>
<p>بخش دوم و پایانی این گزارش را در روزهای آینده بخوانید&hellip;</p>
<p>منبع: <a href="http://anaj.ir/News/100544">پایگاه اطلاع رسانی آناج</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
