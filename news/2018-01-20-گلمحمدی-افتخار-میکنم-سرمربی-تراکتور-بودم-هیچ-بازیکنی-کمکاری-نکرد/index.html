<!DOCTYPE html>
<html lang='en' >
  <head>
  <title>گل‌محمدی افتخار می‌کنم سرمربی تراکتور بودم/ هیچ بازیکنی کم‌کاری نکرد | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'گل‌محمدی: افتخار می‌کنم سرمربی تراکتور بودم/ هیچ بازیکنی کم‌کاری نکرد' />
<meta property = 'og:description' content = 'یحیی گل‌محمدی گفت: افتخار می‌کنم در بحرانی‌ترین و خاص‌ترین مقطع تاریخ تراکتورسازی سرمربی این تیم پرطرفدار بودم و سربلندی و موفقیت هواداران و …'>
<meta property = 'og:url' content = 'http://traktornews.ir/news/2018-01-20-%DA%AF%D9%84%D9%85%D8%AD%D9%85%D8%AF%DB%8C-%D8%A7%D9%81%D8%AA%D8%AE%D8%A7%D8%B1-%D9%85%DB%8C%DA%A9%D9%86%D9%85-%D8%B3%D8%B1%D9%85%D8%B1%D8%A8%DB%8C-%D8%AA%D8%B1%D8%A7%DA%A9%D8%AA%D9%88%D8%B1-%D8%A8%D9%88%D8%AF%D9%85-%D9%87%DB%8C%DA%86-%D8%A8%D8%A7%D8%B2%DB%8C%DA%A9%D9%86%DB%8C-%DA%A9%D9%85%DA%A9%D8%A7%D8%B1%DB%8C-%D9%86%DA%A9%D8%B1%D8%AF/' />
<meta property = 'og:image' content = 'http://traktornews.ir/images/https:/cdn.isna.ir/d/2017/12/30/4/57615632.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2018-01-20-%DA%AF%D9%84%D9%85%D8%AD%D9%85%D8%AF%DB%8C-%D8%A7%D9%81%D8%AA%D8%AE%D8%A7%D8%B1-%D9%85%DB%8C%DA%A9%D9%86%D9%85-%D8%B3%D8%B1%D9%85%D8%B1%D8%A8%DB%8C-%D8%AA%D8%B1%D8%A7%DA%A9%D8%AA%D9%88%D8%B1-%D8%A8%D9%88%D8%AF%D9%85-%D9%87%DB%8C%DA%86-%D8%A8%D8%A7%D8%B2%DB%8C%DA%A9%D9%86%DB%8C-%DA%A9%D9%85%DA%A9%D8%A7%D8%B1%DB%8C-%D9%86%DA%A9%D8%B1%D8%AF/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>20. January 2018</p>
      <h1 class = 'post_title'>گل‌محمدی: افتخار می‌کنم سرمربی تراکتور بودم/ هیچ بازیکنی کم‌کاری نکرد</h1>
      <div class = 'post_body'>
        <div class = 'post_inner'>
        
          <img src = 'https://cdn.isna.ir/d/2017/12/30/4/57615632.jpg' alt = 'https://cdn.isna.ir/d/2017/12/30/4/57615632.jpg' class = 'post_thumbnail'>
        
          <p>یحیی گل‌محمدی گفت: افتخار می‌کنم در بحرانی‌ترین و خاص‌ترین مقطع تاریخ تراکتورسازی سرمربی این تیم پرطرفدار بودم و سربلندی و موفقیت هواداران و تراکتورسازی آرزوی قلبی من است.</p>
<p>افتخار می‌کنم در بحرانی‌ترین و خاص‌ترین مقطع تاریخ تراکتورسازی سرمربی این تیم پرطرفدار بودم و سربلندی و موفقیت هواداران و تراکتورسازی آرزوی قلبی من است.</p>
<!-- raw HTML omitted -->
<p>یحیی گل‌محمدی درباره جدایی از تراکتورسازی و دوران حضورش در این تیم و صحبت‌های خود با هوادران تراکتور به عنوان آخرین مصاحبه‌اش توضیحاتی را ارائه کرده و به سوالات پاسخ داده است.</p>
<p>از دست دادن ۱۱ بازیکن فصل قبل</p>
<p>بدون تردید هدف من کمک به تراکتورسازی و کسب نتایجی در شان هواداران پرشور این باشگاه بود. بنده در شرایطی مسوولیت را قبول کردم که با حکم فیفا محروم از جذب بازیکن بودیم و به اتفاق باشگاه روی جذب ۳ بازیکن آزاد فیفایی هم با توجه به کمبودها در برخی پست‌ها حساب ویژه باز کرده بودیم که متاسفانه فیفا موافقت نکرد و اتفاقا از همین پست‌ها هم بسیار لطمه دیدیم. ۶ بازیکن هم جدا شدند که البته دو نفرشان در لیست بنده نبودند و برخی هم بنا به دلایلی دیگر رفتند. در این شرایط ۲ بازیکن را با مصدومیت طولانی مدت و چند بازیکن را با آسیب دیدگی مقطعی نداشتیم و این‌گونه در مجموع در هر بازی حداقل ۱۰، ۱۱ بازیکن فیکس و بزرگسال فصل قبل را نداشتیم. هر یک از این کمبودها در نتایج و امتیازگیری‌ها تاثیر بسیار داشت و ففط به عنوان یک مشکل اساسی و نمونه بگویم ما در فاز دفاع از ۶ پست، ۵ بازیکن فیکس سال گذشته را نداشتیم. این‌ها مواردی بود که مشکلات بسیاری را برای ما ایجاد کرد.</p>
<p>با جوان‌ها تاریخ‌ساز شدیم</p>
<p>ما برای پرکردن جای خالی جداشده‌ها و مصدومان روی به جوان‌گرایی آوردیم و طبق آمار موجود ۴۰ درصد دقایق بازی نیم‌فصل اول تراکتور به نفراتی اختصاص یافت که ۵ نفرشان سابقه بازی در لیگ یک را هم نداشتند و ۵ نفرشان هم جمعا در لیگ برتر سابقه ۳۰۰ دقیقه بازی را داشتند. این ۱۰ بازیکن شدند نفرات فیکس و ذخیره ما و ۴۰ درصد دقایق بازی ما به آن‌ها رسید. این اتفاق در تاریخ لیگ حرفه‌ای بی‌سابقه است. بنده افتخار می‌کنم این جوان‌ها از این پس عصای دست مربیان خواهند بود و خواهید دید که اغلب آن‌ها می‌توانند سال‌ها برای تراکتور بازی کنند و به سرمایه‌های گران‌قدری برای این باشگاه بزرگ و پرطرفدار تبدیل می‌شوند.</p>
<p>از تهدیدی بزرگ فرصت ساختیم</p>
<p>افتخار دارم که بگویم این جوان‌ها یادگاری و هدیه بنده و همکارانم در این برهه تاریخی به تراکتورسازی هستند و افتخار می‌کنم با حمایت هواداران و زحمات  باشگاه، دستیارانم، مجموعه کادر و بازیکنان باتجربه و جوان‌های بدون تجربه این برهه و مقطع خاص را در کنار هم سپری کردیم. ما با این جوان‌ها و سخت‌کوشی همه عوامل باشگاه و تیم و همدلی خانواده بزرگ تراکتور از یک تهدید بزرگ و یک مقطع بحرانی فرصت ساختیم. جا دارد از باتجربه‌ها هم تشکر ویژه کنم که هم به تیم کمک کردند و هم حمایتی عالی از جوان‌ها داشتند تا در لیگ برتر و تیمی پرطرفدار بتوانند خودشان را نشان دهند. هم‌چنین لازم است از زحمات همکاران با دانش در کادر فنی به ویژه دوست و همکار خوبم مجتبی حسینی که به خاطر بنده به تبریز آمد، کادر پزشکی، رسانه‌یی و تدارکات هم تشکر و قدردانی ویژه داشته باشم.</p>
<p>به شایعات توجه نکنید، با هم‌دلی روزهای خوب در راه است</p>
<p>باید بگویم برخی حرف و حدیث‌هایی متاسفانه پیرامون کم‌کاری بعضی از بازیکنان به وجود آمد که من به عنوان سرمربی تیم همه آن‌ها را تکذیب کرده و تاکید می‌کنم همه بازیکنان با تمام توان تلاش کردند و این‌جا از همه آن‌ها تشکر می‌کنم. نفرات خوبی هم با تلاش ما و مدیریت باشگاه جذب شده‌اند که منجر به تقویت تیم شده و ان‌شاءالله با درایت کادر جدید، باشگاه، بازیکنان و حمایت هواداران و پیشکسوتان روزهای خوب در راه خواهد بود.</p>
<p>عیبی یوخ‌های‌تان را فراموش نمی‌کنم</p>
<p>وظیفه می‌دانم از طرف خودم و دستیارانم با وجود تمام اتفاقات روزهای گذشته از هواداران پرشور و عزیز تراکتور تشکر می‌کنم که در سخت‌ترین شرایط با تمام توان از ما حمایت کردند. ما تمام تلاش خودمان را کردیم اما بعضی مسائل مانع از موفقیت کامل ما شد. بنده هم  هرگز از خاطر نمی‌برم که سال‌ها پیش تراکتور به عنوان بازیکن به بنده فرصت رشد و پیشرفت داد و هرگز یادم نمی‌رود وقتی که در ۳ بازی نخست با بدشانسی محض، اشتباهات فردی و داوری سه باخت متوالی نصیب‌مان شد هواداران با عیبی یوخ گفتن‌های خود مثل کوه پشت ما ایستادند و همراه با باشگاه حمایت‌مان کردند تا به آینده امیدوار باشیم و برای جبران مافات سخت کوش‌تر باشیم. بنده هر گاه نام تراکتور را بشنوم آن حمایت‌های پرشور و آن عیبی یوخ‌ها را به خاطر می‌آورم و به هواداران عزیز هم از این فرصت استفاده کرده و می‌گویم کاستی‌های ما را به بزرگی خود ببخشند و بدانند در این مقطع خاص از تاریخ تراکتور با تمام وجودمان تلاش کردیم و ایمان دارم که آن‌ها درک می‌کنند ما چه کمبودها و مشکلاتی در مستطیل سبز مواجه بودیم.</p>
<p>دغدغه ما و مدیریت سربلندی تراکتور بود و هست</p>
<p>عادت ندارم خودم را فریب دهم یا حرفی بزنم که از حقیقت به دور باشد. بله. بین من و باشگاه سوتفاهم‌ها و کدورت‌هایی به وجود آمد. نمی‌خواهم وارد این مباحث شوم چون این مسایل کمکی به تیم نمی‌کند و اتفاقا منجر به بروز حواشی هم می‌شود. شاید همین الان هم سوتفاهم‌ها که ناشی از اختلاف نظرها بود بین ما فاصله انداخته باشد اما فارغ از این مسائل ما دست در دست باشگاه و هواداران و بازیکنان تلاش کردیم و بر این بحران فیفایی و بدشانسی‌ها غلبه کنیم. اتفاقا همدلی خوبی هم وجود داشت چون دغدغه ما و مدیریت سربلندی تیم بود. در مجموع شخصا از مدیریت باشگاه هم تشکر می‌کنم که از ابتدای فصل همکاری خوبی داشتند. با این وجود متاسفانه نتوانستیم به همکاری دوجانبه ادامه بدهیم. اختلافات پیش آمده هم با توجه به شرایط تیم در حوزه کار پیش آمد اما تردیدی نیست دغدغه هر دوی ما موفقیت تیم بود ولی متاسفانه شرایط به گونه‌ای پیش رفت که این همکاری به جدایی انجامید.</p>
<p>برای مجموعه مدیریتی باشگاه  و اعضای محترم هیات مدیره آرزوی توفیق دارم چون موفقیت آن‌ها را موفقیت تراکتورسازی و شادی و سربلندی هواداران میلیونی این تیم می‌دانم.</p>
<p>مربی جدید حمایت شود موفق خواهد شد</p>
<p>باید بگویم بنده و آقای آجورلو در کنار خانواده بزرگ تراکتورسازی بخشی از اهداف خود را پیش بردیم و ان‌شاءالله باشگاه و خانواده بزرگ تراکتورسازی از مربی جدید و همکارانش حمایت همه جانبه‌ای خواهند داشت تا مابقی اهداف هم حاصل شود.</p>
<p>این تیم انرژی مثبت می‌خواهد</p>
<p>امیدوارم هوادارن عزیز از این پس هم با عیبی یوخ‌ها و وحدت و همدلی به تیم انرژی مثبت دهند و ایمان داشته باشند با بازیکنان خوبی که جذب شده‌اند و ان‌شاءالله با فرصت و زمانی که باشگاه و تیم به سرمربی جدید می‌دهند تیم محبوب تراکتورسازی روز به روز به روزهای خوش و خوب نزدیک شده و فصل بعد هم در لیگ و آسیا یک مدعی تمام عیار خواهد شد. این آرزوی قلبی من است چون می‌دانم دوستداران تراکتورسازی روزهای سخت و پرالتهابی را پشت سرگذاشته‌اند و حالا حق آن‌ها است که روزهای خوب را جشن بگیرند. من باز هم از صمیم قلب برای تراکتورسازی آرزوی موفقیت می‌کنم. هم‌چنین برای سرمربی جدید این باشگاه که کارنامه‌شان نشان می‌دهد مربی بزرگ و باشخصیتی است. امیدوارم این تیم با حمایت هواداران و همت بازیکنانش بتواند شرایط را بهبود بخشد و به پله‌های بالایی جدول برسد.</p>
<p>مطالباتم را نگرفتم و توافق کردم</p>
<p>متاسفانه دیگر شرایط برای ادامه همکاری مناسب نبود و بنده به صورت توافق دوجانبه از این باشگاه جدا می‌شوم. ما هفته قبل شفاها توافق کردیم و بنده با وجود این که طبق قرارداد می‌بایست ۷۰ درصد حق و حقوقم را نیم فصل می‌گرفتم وقتی دیدم باشگاه  تمایل به گرفتن تخفیف دارد و از طرفی هم باشگاه به خاطر هزینه‌های تغییر در کادر فنی ممکن است با مشکلات مالی روبه‌رو شود در حالی که تا هفته هجدهم افتخار سرمربیگری تیم محبوب آذربایجان را داشتم با دریافت درصدی به مراتب کم‌تر حاضر به فسخ قرارداد شدم و هرگز دوست نداشتم کار من، تراکتور و مدیریت باشگاه به ارکان حقوقی فدراسیون کشیده شود. بنده با نفت تهران، ذوب‌آهن، صبا و پرسپولیس هم مشکلی از نظر مالی نداشتم و با وجود مطالباتی که از پرسپولیس داشتم شکایت نکردم و در قبال تراکتور هم مسایل مالی برایم در اولویت نبود چرا که این‌جا پای حرمت و احساسات میلیون‌ها هوادار در میان است و علاوه بر این‌ها نمی‌خواهم به واسطه سوتفاهم‌ها و کدورت‌های ناشی از فشار کار وارد حواشی شوم.</p>
<p>تراکتور در قلب من می‌ماند</p>
<p>در پایان باید بگویم همان‌طور که بعد از جدایی از همه تیم‌ها به منظور جلوگیری از بروز حواشی جز آرزوی موفقیت حرفی نزدم درباره تراکتورسازی هم قطعا جز آرزوی سربلندی، موفقیت تیم و هواداران حرفی از من نخواهید شنید. باز هم می‌گویم اگر هواداران عزیز قصوری دیدند ما را به بزرگی خود ببخشند و بدانند تراکتورسازی به عنوان یک آذری و تورک زبان و عضوی کوچک از خانواده بزرگ تیم محبوب آذربایجان تراکتور همیشه در قلب من می‌ماند و برای این تیم بهترین‌ها را آرزو می‌کنم.</p>
<p>منبع: <a href="http://isna.ir/news/96103016108/%DA%AF%D9%84-%D9%85%D8%AD%D9%85%D8%AF%DB%8C-%D8%AF%D8%B1-%D8%A8%D8%AD%D8%B1%D8%A7%D9%86%DB%8C-%D8%AA%D8%B1%DB%8C%D9%86-%D9%85%D9%82%D8%B7%D8%B9-%D8%AA%D8%A7%D8%B1%DB%8C%D8%AE-%D8%AA%D8%B1%D8%A7%DA%A9%D8%AA%D9%88%D8%B1%D8%B3%D8%A7%D8%B2%DB%8C-%D8%B3%D8%B1%D9%85%D8%B1%D8%A8%DB%8C-%D8%A7%DB%8C%D9%86-%D8%AA%DB%8C%D9%85">ایسنا</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
