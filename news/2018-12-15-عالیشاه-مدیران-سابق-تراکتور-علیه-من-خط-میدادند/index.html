<!DOCTYPE html>
<html lang='en' >
  <head>
  <title>عالیشاه مدیران سابق تراکتور علیه من خط می‌دادند! | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'عالیشاه: مدیران سابق تراکتور علیه من خط می‌دادند!' />
<meta property = 'og:description' content = 'بازیکن تیم فوتبال پرسپولیس در خصوص مسائل و موارد مختلفی صحبت کرد و از اتفاقات جالب توجه دوران فوتبالش حرف‌هایی به میان آورد.
، ۲۱ خرداد سال ۱۳۹۲ امید …'>
<meta property = 'og:url' content = 'http://traktornews.ir/news/2018-12-15-%D8%B9%D8%A7%D9%84%DB%8C%D8%B4%D8%A7%D9%87-%D9%85%D8%AF%DB%8C%D8%B1%D8%A7%D9%86-%D8%B3%D8%A7%D8%A8%D9%82-%D8%AA%D8%B1%D8%A7%DA%A9%D8%AA%D9%88%D8%B1-%D8%B9%D9%84%DB%8C%D9%87-%D9%85%D9%86-%D8%AE%D8%B7-%D9%85%DB%8C%D8%AF%D8%A7%D8%AF%D9%86%D8%AF/' />
<meta property = 'og:image' content = 'http://traktornews.ir/images/https:/cdn.mashreghnews.ir/d/2018/11/17/4/2386487.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2018-12-15-%D8%B9%D8%A7%D9%84%DB%8C%D8%B4%D8%A7%D9%87-%D9%85%D8%AF%DB%8C%D8%B1%D8%A7%D9%86-%D8%B3%D8%A7%D8%A8%D9%82-%D8%AA%D8%B1%D8%A7%DA%A9%D8%AA%D9%88%D8%B1-%D8%B9%D9%84%DB%8C%D9%87-%D9%85%D9%86-%D8%AE%D8%B7-%D9%85%DB%8C%D8%AF%D8%A7%D8%AF%D9%86%D8%AF/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>01. January 0001</p>
      <h1 class = 'post_title'>عالیشاه: مدیران سابق تراکتور علیه من خط می‌دادند!</h1>
      <div class = 'post_body'>
        <div class = 'post_inner'>
        
          <img src = 'https://cdn.mashreghnews.ir/d/2018/11/17/4/2386487.jpg' alt = 'https://cdn.mashreghnews.ir/d/2018/11/17/4/2386487.jpg' class = 'post_thumbnail'>
        
          <p>بازیکن تیم فوتبال پرسپولیس در خصوص مسائل و موارد مختلفی صحبت کرد و از اتفاقات جالب توجه دوران فوتبالش حرف‌هایی به میان آورد.</p>
<p>، ۲۱ خرداد سال ۱۳۹۲ امید عالیشاه پدیده جوان فوتبال ایران و بازیکن تیم فوتبال راه‌آهن با عقد قراردادی ۲ ساله و به عنوان سهمیه زیر ۲۳ سال به تیم فوتبال پرسپولیس پیوست تا زیر نظر علی دایی کارش را در این تیم به صورت رسمی آغاز کند اما او در این مدت فراز و نشیب‌های زیادی هم پشت سر گذاشته به طوری که در این نزدیک به ۶ سالی که از تاریخ این قرارداد گذشته است همواره نام این بازیکن به دلایل گوناگون و در زمان‌های مختلف بر سر زبان‌ها افتاده است.</p>
<p>از رسیدن به عنوان بهترین پاسور لیگ برتر، تا گل زدن در دربی ۷۹ گرفته تا اخراج جنجالی در دربی و پیوستن به تراکتورسازی برای پشت سر گذاشتن دوران سربازی که البته حواشی آن هنوز هم ادامه دارد باعث شده تا خیلی‌ها عالیشاه را نام جذابی در فوتبال ایران بدانند. این بازیکن نخستین بازی رسمی خود برای پرسپولیس را در مسابقه با ملوان انجام داد و توانست یک گل در آن مسابقه بزند. همین شروع خوب باعث شد تا حالا او در کنار سید جلال حسینی، حسین ماهینی و احمد نوراللهی ۴ کاپیتان اصلی تیم پرسپولیس لقب بگیرد.</p>
<!-- raw HTML omitted -->
<h2 id="بیشتر-بخوانید">بیشتر بخوانید:</h2>
<h2 id="-جزئیات-درگیری-شدید-عالیشاه-و-تبریزیها"># جزئیات درگیری شدید عالیشاه و تبریزی‌ها</h2>
<p>عالیشاه، ضمن گفت‌وگو با خبرنگاران بخش‌های مختلف، در گفت‌وگویی مفصل درباره حضور در پرسپولیس، شرایط این تیم قبل و بعد از فینال لیگ قهرمانان آسیا، حاشیه‌های حضورش در تراکتورسازی، اختلافات برانکو و کی‌روش و موارد دیگر صحبت‌های جالبی انجام داد که گزیده‌ای از مهم‌ترین صحبت‌های این بازیکن را در زیر می‌خوانید:</p>
<h2 id="-دوری-ناخواسته-از-پرسپولیس-برایم-بسیار-سخت-بود">* دوری ناخواسته از پرسپولیس برایم بسیار سخت بود</h2>
<h2 id="-مدیران-سابق-تراکتورسازی-علیه-من-خط-و-خطوط-میدادند">* مدیران سابق تراکتورسازی علیه من خط و خطوط می‌دادند</h2>
<h2 id="-من-که-مقصر-محرومیت-تراکتورسازی-نبودم-اما-برخوردهای-بدی-با-من-شد">* من که مقصر محرومیت تراکتورسازی نبودم اما برخوردهای بدی با من شد</h2>
<h2 id="-در-این-چند-سال-همیشه-گفتهام-که-برگ-برنده-پرسپولیس-برانکو-بوده-و-هست">* در این چند سال همیشه گفته‌ام که برگ برنده پرسپولیس برانکو بوده و هست</h2>
<h2 id="-غیبت-در-فینال-آسیا-حسرت-زیادی-برایم-به-وجود-آورد">* غیبت در فینال آسیا حسرت زیادی برایم به وجود آورد</h2>
<h2 id="-نائب-قهرمانی-پرسپولیس-در-آسیا-دست-کمی-از-قهرمانی-ندارد">* نائب قهرمانی پرسپولیس در آسیا دست کمی از قهرمانی ندارد</h2>
<h2 id="-آقای-برانکو-میگوید-تیم-اول-آسیا-ما-هستیم">* آقای برانکو می‌گوید تیم اول آسیا ما هستیم</h2>
<h2 id="-در-آسیا-قرعه-سختی-نصیب-ما-شده-است">* در آسیا قرعه سختی نصیب ما شده است</h2>
<h2 id="-اگر-در-فینال-آسیا-بودم-به-پرسپولیس-کمک-میکردم">* اگر در فینال آسیا بودم به پرسپولیس کمک می‌کردم</h2>
<h2 id="-آوردن-پرچم-یک-کشور-دیگر-به-ورزشگاه-تخریب-کردن-است-نه-حمایت-از-تیمی-خاص">* آوردن پرچم یک کشور دیگر به ورزشگاه تخریب کردن است نه حمایت از تیمی خاص</h2>
<h2 id="-فوتبالیستهای-خارجی-بر-خلاف-ایرانیها-این-قدر-درگیر-فضای-مجازی-نیستند">* فوتبالیست‌های خارجی بر خلاف ایرانی‌ها این قدر درگیر فضای مجازی نیستند</h2>
<h2 id="-اینستاگرام-زندگی-فوتبالیستها-را-تحت-تاثیر-قرار-میدهد">* اینستاگرام زندگی فوتبالیست‌ها را تحت تاثیر قرار می‌دهد</h2>
<h2 id="-لژیونر-نشدنم-در-زمانی-که-تیم-ملی-نوجوانان-بودم-حسرت-فوتبالیام-است">* لژیونر نشدنم در زمانی که تیم ملی نوجوانان بودم حسرت فوتبالی‌ام است</h2>
<h2 id="-۴۰-هزار-پیام-برایم-آمد-و-از-پرسپولیس-جدا-نشدم">* ۴۰ هزار پیام برایم آمد و از پرسپولیس جدا نشدم</h2>
<h2 id="-نباید-به-بازیکنان-جدا-شده-از-پرسپولیس-خرده-گرفت">* نباید به بازیکنان جدا شده از پرسپولیس خرده گرفت</h2>
<h2 id="-کامبک-خون-آشام-بهترین-تیتری-بود-که-برای-من-زدند">* کامبک خون آشام بهترین تیتری بود که برای من زدند</h2>
<h2 id="-قهرمانی-در-سوپرجام-حق-ما-بود">* قهرمانی در سوپرجام حق ما بود</h2>
<h2 id="-پاس-گل-دادن-را-بیشتر-از-گل-زدن-دوست-دارم">* پاس گل دادن را بیشتر از گل زدن دوست دارم</h2>
<h2 id="-تلاش-میکنم-باز-هم-بهترین-گلساز-لیگ-برتر-شوم">* تلاش می‌کنم باز هم بهترین گلساز لیگ برتر شوم</h2>
<h2 id="مشروح-صحبتهای-بازیکن-شماره-۲-تیم-فوتبال-پرسپولیس-را-در-زیر-میخوانید">مشروح صحبت‌های بازیکن شماره ۲ تیم فوتبال پرسپولیس را در زیر می‌خوانید:</h2>
<h2 id="این-روزها-پرسپولیس-شرایط-ویژه-و-سختی-را-سپری-میکند-به-عنوان-آغاز-مصاحبه-درباره-این-روزهای-تیم-صحبت-کن">این روزها پرسپولیس شرایط ویژه و سختی را سپری می‌کند. به عنوان آغاز مصاحبه درباره این روزهای تیم صحبت کن.</h2>
<p>از اول فصل مشخص بود که ما شرایط سختی خواهیم داشت و می‌دانستیم که در نیم فصل دچار چنین مشکلاتی می‌شویم اما فکر نمی‌کردیم که شرایط این همه سخت و مشکل شود. مشکلات ما زیاد است و مصدومیت‌های عجیبی سراغ بچه‌ها آمد. البته به هر ترتیبی که بود نیم فصل را به خوبی پشت سر گذاشتیم.</p>
<h2 id="پرسپولیس-از-نظر-نیروی-انسانی-با-مشکلات-زیادی-روبرو-بود-اما-روند-خوبی-داشتید">پرسپولیس از نظر نیروی انسانی با مشکلات زیادی روبرو بود اما روند خوبی داشتید.</h2>
<p>ببینید محسن ربیع‌خواه مصدوم بود، انصاری مصدوم شد، ماهینی مصدوم شده، سیامک نعمتی و شایان مصلح مصدوم هستند. خود من چند بازی مصدوم بود. شجاع خلیل‌زاده مصدوم است و بقیه هم با مشکلاتی روبرو هستند. با این شرایط در بالای جدول هستیم و بازیکنان جوان در این شرایط اعتماد به نفس خوبی پیدا کردند و دیدید که در چند بازی قبل همین بازیکنان جوان چقدر خوب کار کردند و کار تیم راه افتاد. با بازی کردن اعتماد به نفس این بچه‌ها بالاتر می‌رود و می‌توانند در بازی‌های بعدی هم بیشتر به ما کمک کنند.</p>
<p>درباره شرایط خودت صحبت کن. بعد از بازگشت از سربازی و پوشیدن دوباره پیراهن پرسپولیس چقدر به خواسته‌هایی که داشتی رسیدی؟</p>
<p>فعلا به خواسته‌ای نرسیدم. واقعیت این است که یک سال و نیم دور بودن از پرسپولیس سخت بود. به خصوص اینکه در این مدت نتوانستم بازی کنم و این کار را سخت‌تر کرده بود. تا بدنسازی کنم و در شرایط بازی قرار بگیرم کمی طول کشید اما در چند بازی اخیر شرایطم بهتر شده و امیدوارم این روند ادامه دار باشد و بتوانم بیشتر به پرسپولیس کمک کنم.</p>
<p>به عقب‌تر برویم. زمانی که برای سپری کردن سربازی از پرسپولیس جدا شدی و به تراکتورسازی پیوستی. فکر کنم روزهای سختی هم پشت سر گذاشتی!</p>
<p>تبعات این موضوع هنوز ادامه دارد! متاسفانه خط و خطوطی از سوی مدیران قبلی این تیم به راه افتاد که آن جو علیه من در تبریز شکل گرفت. من که مقصر محرومیت تراکتورسازی نبودم که آن برخوردها با من انجام شد. من رفتم تراکتورسازی تا خدمت سربازی‌ام را انجام دهم. حتی ۴ بازی هم انجام دادم اما ناگهان گفتند که شما محروم هستید و نمی‌توانید بازی کنید. در این بین فقط خود ما ضرر کردیم چرا که تیم تراکتورسازی با بازیکنان جوانی که داشت کارش را انجام داد. در این بین ما یک سال و نیم بازی نکردیم و این وسط فقط به ما جفا شد. مدیران تراکتورسازی به گونه‌ای برای ما قیافه می‌گرفتند انگار ما عامل محرومیت آنها بودیم و انگار نه انگار که در این بین در حق ما ظلم شده است. فوتبالیست اگر بازی نکند ضرر می‌کند. در آن نیم فصلی که قرار بود برای آن‌ها بازی کنیم چند بازی هم کردیم اما دیدم که خیلی از مسائل ادامه‌دار بود. شرایط به گونه‌ای بود که نمی‌توانستم آن طور که باید و شاید بازی کنم. در بازی با پرسپولیس هم که همه دیدند من مصدوم شدم. آن هم مصدومیت عجیب و غریبی که خودم تا به حال نمونه‌اش را ندیده‌ام. لایه آخر استخوانم به نام فاشیا پاره شده بود اما کار آن‌ها زشت بود که کسانی را با من به نزد پزشک فرستاده بودند تا ببینند چنین مصدمیتی اصلا وجود دارد یا نه! حتی پزشک تراکتورسازی را با من نزد دکتر کیهانی فرستادند تا ببینند مصدومیت من واقعی است یا نه! متاسفانه این عدم اعتماد وجود داشت و من هم که دیدم شرایط این گونه است خیلی سریع برای گرفتن کسری خدمت سربازی‌ام اقدام کردم که این کار هم انجام شد. البته از سردار خرم فرماندهی سپاه عاشورا که به من کمک زیادی کرد تشکر می‌کنم. سردار خرم فردی فوتبالی است و کمک زیادی به من کرد.</p>
<h2 id="خب-شما-که-در-آن-محرومیت-مقصر-نبودید-چرا-این-همه-هجمه-علیه-شما-به-راه-افتاد-و-مقصر-عدم-نتیجهگیری-قلمداد-شدید">خب شما که در آن محرومیت مقصر نبودید. چرا این همه هجمه علیه شما به راه افتاد و مقصر عدم نتیجه‌گیری قلمداد شدید؟</h2>
<p>خب ببینید وقتی تیمی نتیجه نمی‌گیرد از این اتفاقات هم برایش رخ می‌دهد. آن جا دنبال مقصر بودند و چه کسی بهتر از من؟! هواداران تراکتورسازی با تیم‌های پایتخت خوب نیستند و این یک واقعیت است. در آن شرایط من و احمد نوراللهی هم به عنوان بازیکن از پرسپولیس به تراکتورسازی رفته بودیم و آنها که این شرایط را دیدندگفتند چه کسی بهتر از این دو نفر که همه چیز را گردن آنها بیندازیم؟! کم لطفی زیادی در حق ما شد.</p>
<h2 id="پس-چرا-چالش-هواداران-تبریزی-با-تو-خیلی-بیشتر-از-احمد-نوراللهی-بوده-است">پس چرا چالش هواداران تبریزی با تو خیلی بیشتر از احمد نوراللهی بوده است؟</h2>
<p>تا نیم فصل که در تراکتورسازی بودم مشکلی نداشتیم. البته با احمد هم مشکلاتی داشتند. فکر می‌کنم هفته سومی که آنجا رفتیم با گلوله برفی نوراللهی را زدند که برای همه عجیب بود. البته این مسائل را نمی شود به حساب هواداران اصیل تراکتورسازی گذاشت.  سال اول که تراکتورسازی به لیگ برتر آمد واقعا خودم کیف می‌کردم. وقتی ورزشگاه پر از تماشاگران را می‌دیدم لذت می‌بردم. هواداران تبریزی واقعا پرشور هستند و این واقعیت است اما عده‌ای از هوادارنماها تحت تاثیر خط و خطوطی قبلی قرار گرفتند.</p>
<p>برانکو از سال قبل همیشه از مثلث تو، نوراللهی و رسن به عنوان مثلث اصلی تیمش نام می‌برد و حالا این مثلث شکل گرفته است. سرمربی پرسپولیس نشان داده که همیشه حمایت خوبی هم از تو انجام داده است.</p>
<p>در این چند سال همیشه گفته‌ام که برگ برنده پرسپولیس برانکو بوده و هست. او به من محبت دارد و همیشه سعی کردم نظر او را جلب کنم و به تیم کمک کنم. وقتی در تیمی مثل پرسپولیس بازی می‌کنید که هواداران زیادی دارد باید همیشه بهترین عملکرد را داشته باشید تا همه از شما راضی باشند.</p>
<p>امسال حسرت بزرگی برای پرسپولیسی‌ها باقی ماند. تیمی که در آستانه قهرمانی در آسیا بود در قدم آخر نتوانست حریف ژاپنی‌اش را شکست دهد و دوم شد.</p>
<p>خیلی افسوس خوردم که خودم در بازی فینال نبودم. البته با شرایطی که ما داشتیم این دومی کمتر از قهرمانی در آسیا نیست. ما یک سال تمام از جذب بازیکن محروم بودیم و به همین دلیل کمبود زیادی از ناحیه بازیکن داشتیم. مصدومیت‌ها امان تیم را بریده بود و مشکلات مالی هم فشار زیادی به ما وارد کرد. به همین دلیل است که می‌گویم این دومی کمتر از قهرمانی برای ما نیست.</p>
<h2 id="این-صحبتها-بیشتر-توجیه-نیست">این صحبت‌ها بیشتر توجیه نیست؟</h2>
<p>نه اصلا این طور نیست! چرا این را می‌گویید؟</p>
<p>به این دلیل می‌گوییم توجیه چون پرسپولیس با همه سختی‌هایی که تحمل کرد حتی می‌توانست در ژاپن به کاشیما گل بزند و در این صورت شاید خیلی از مسائل تغییر می‌کرد.</p>
<p>خب این فوتبال است و در بازی فوتبال هر اتفاقی رخ می‌دهد و این طور نیست که حتما هر توپی گل شود. اگر منظور شما به ضربه علی علیپور در ابتدای بازی است که باید بگویم از این اتفاقات فوتبالی همیشه رخ می‌دهد. تیم کاشیما هم خیلی عملکرد خوبی داشت و مقابل ما زحمت زیادی کشید. البته در نظر بگیرید تیم‌هایی مثل الدحیل، الجزیره، السد و &hellip; چه هزینه‌های زیادی برای موفقیت در این بازی‌ها انجام می‌دهند. وقتی یک بازیکن این تیم‌ها مبلغ قراردادش ۵ میلیون دلار است دیگر شما باید تفاوت‌ها را متوجه شوید. بقیه بازیکنان که مبالغ بالایی می‌گیرند را کاری ندارم.</p>
<h2 id="البته-پرسپولیس-با-حذف-همین-تیمها-این-اختلافات-را-کم-کرد">البته پرسپولیس با حذف همین تیم‌ها این اختلافات را کم کرد.</h2>
<p>بله ما با برد این تیم‌ها نشان دادیم اختلافی نداریم و برای همین می‌گوییم که دومی ما در آسیا کمتر از قهرمانی نبود.</p>
<h2 id="این-تفکر-در-تیم-پرسپولیس-وجود-دارد-که-دومی-در-آسیا-اهمیت-زیادی-نسبت-به-قهرمان-شدن-در-لیگ-قهرمانان-آسیا-ندارد">این تفکر در تیم پرسپولیس وجود دارد که دومی در آسیا اهمیت زیادی نسبت به قهرمان شدن در لیگ قهرمانان آسیا ندارد؟</h2>
<p>نه اصلا چنین چیزی نیست. حتی آقای برانکو با این نظر موافق است که تیم اول آسیا هستیم چون مشکلات زیادی داشتیم و در این شرایط کسی باورش نمی‌شد به آن جا برسیم. البته شانس هم تا حدی با ما یار نبود. شاید در بازی رفت اگر توپ ما گل می‌شد شرایط فرق می‌کرد اما قرار نیست همیشه شانس با شما یار باشد.</p>
<p>پرسپولیس امسال به عنوان یک مدعی وارد لیگ قهرمانان آسیا می‌شود و به نظر می‌رسد نگاه رقبا به شما با گذشته فرق کرده باشد.</p>
<p>این را باید در همین ابتدا در نظر گرفت که قرعه سختی نصیب تیم ما شده است. همیشه گفتم که باید بازی به بازی به جلو برویم. ابتدا باید در مرحله گروهی خوب باشیم و بعد که به مراحل بالاتر رفتیم بتوانیم نتایج بهتری بگیریم تا عملکرد خوبی هم در این مسابقات داشته باشیم.</p>
<h2 id="به-نظر-خودت-عملکرد-پرسپولیس-در-فصل-آینده-چطور-خواهد-بود">به نظر خودت عملکرد پرسپولیس در فصل آینده چطور خواهد بود؟</h2>
<p>با توجه به نفراتی که به ما اضافه می‌شوند باید بگویم تیم ما تقویت خواهد شد و مردم هم همین انتظار را از ما دارند. بازیکنانی که به ما اضافه می‌شوند بازیکنان باکیفیتی هستند و انتظار عملکرد خوبی هم از آنها می‌رود. باید با تیم هماهنگ شوند تا به تیم کمک شود. با این نفرات می‌توانیم نتایج خوبی بگیریم.</p>
<p>غیبت خودت در فینال لیگ قهرمانان آسیا هم یک شوک منفی برای پرسپولیس بود. فکر می‌کنی اگر در این بازی به میدان می‌رفتی می‌توانستی در نتیجه گیری به تیم کمک کنی؟</p>
<p>شاید می‌توانستم کمک کنم. البته واقعا فوتبال غیر قابل پیش بینی است اما در خلوت خودم فکر می‌کنم که اگر بودم می‌توانستم به پرسپولیس کمک کنم.</p>
<p>علت قهرمان نشدن پرسپولیس همین کمبود امکانات و شرایط سخت بود؟ یا اینکه از نظر نیروی انسانی زور پرسپولیس به حریف ژاپنی نمی‌رسید؟</p>
<p>من این مسئله را یاد رفت که بگویم. ما از ابتدای فصل با همین بازیکنان کار کردیم. در حالی که بازیکنی هم به ما اضافه نشده بود هر بازی از انرژی بچه‌ها کم و کمتر می‌شد. بازیکنانی که مصدوم شدند همگی از بازیکنان کلیدی بودند که به خاطر فشار بازی‌ها و تمرینات مصدوم شدند. فکر می‌کنم این مسئله خیلی تاثیرگذار بود. شاید بتوانیم بگویم که تیم کاشیما از نظر بدنی نسبت به ما خیلی بهتر بود چرا که آنها فشاری که به ما وارد شده بود را تحمل نکردند و شرایط بهتری از نظر بازیکن نسبت به ما داشتند. قدرت بدنی ما به خاطر فشار بازی‌ها ضعیف شده بود.</p>
<h2 id="فکر-میکنی-فصل-آینده-تیم-پرسپولیس-بتواند-قهرمان-آسیا-شود">فکر می‌کنی فصل آینده تیم پرسپولیس بتواند قهرمان آسیا شود؟</h2>
<p>ما باید پله پله پیش برویم. باید در نیم‌فصل نفرات جدید اضافه شوند و با بازیکنان پرسپولیس به هماهنگی کامل برسند.بعداً که به بازی‌های آسیایی رسیدیم مشخص می‌شود چه اتفاقی می‌افتد.</p>
<h2 id="درباره-همگروههای-پرسپولیس-در-لیگ-قهرمانان-آسیا-هم-صحبت-کن">درباره هم‌گروه‌های پرسپولیس در لیگ قهرمانان آسیا هم صحبت کن.</h2>
<p>السد شناخته شده است و همه او را می‌شناسند. تیم الاهلی عربستان هم تیم قدرتمندی است و نیازی به صحبت من ندارد. حتماً دیدید این تیم‌های عربی همه تلاش‌شان را می‌کنند تا مقابل تیم‌های ایرانی نتیجه بگیرند. پرسپولیس در این دو سال هم که در آسیا نتایج خوبی گرفت باعث شد تا تیم‌های عربی رقابت زیادی با ما داشته باشند و این مسائل قطعاً تاثیرگذار است اما آقای برانکو آنالیز خوبی از این تیم‌ها خواهد داشت.</p>
<p>برخلاف ایران شاهد بودیم که در کشور رقبای پرسپولیس همه یکپارچه از تیم خود حمایت می‌کردند اما ما در ایران شاهد هستیم که حتی ایرانی‌ها پرچم کشور دیگری مثل ژاپن را به ورزشگاه می‌آورند تا علیه پرسپولیس موضع بگیرند. نظرت در این خصوص چیست؟</p>
<p>این بحث به تخریب کردن می‌رسد نه حمایت کردن. زمانی که استقلال با تیم السد در یک چهارم نهایی لیگ قهرمانان بازی داشت من شخصاً دوست داشتم استقلال به نیمه‌نهایی صعود کند تا حداقل یک تیم ایرانی به فینال آسیا برسد. اما جدیداً اتفاقای رخ می‌دهد که بدون فکر و تفکر است. برخی هوادارنماها جوی را درست می‌کنند و بقیه هم بدون فکر کردن کار آنها را ادامه می‌دهند و این کارها درست نیست چرا که این کارها حمایت کردن از یک کشور دیگر است و کار درستی نیست آنها می‌توانند تیم خودشان را مقابل پرسپولیس تشویق کنند نه اینکه پرچم یک کشور دیگر را به ورزشگاه بیاورند.</p>
<p>در این بین یک دو دستگی هم به وجود آمده به طوریکه می‌بینیم در این مقطع پرسپولیس و تیم ملی یا قبلاً استقلال و تیم ملی دچار چالش‌هایی شده بودند. نظرت در این خصوص چیست؟</p>
<p>من در صحبت‌هایم گفتم که دوست داشتم استقلال به نیمه‌نهایی آسیا بیاید و این به خاطر همین بحث ملی است که می‌گویم. همین حالا هم می‌بینم که هر بار ملی‌پوشان از اردوی تیم ملی برمی‌گردند آقای برانکو به آنها خسته نباشید و تبریک می‌گوید. حتی قبل از اینکه ملی‌پوشان به اردو بروند آقای برانکو برای آنها آرزوی موفقیت می‌کند. شاید صحبت‌هایی بین هواداران به وجود بیاید اما واقعاً در تیم پرسپولیس از این مسائل خبری نیست. شاید در فضای مثل اینستاگرام از این حرف‌ها به وجود بیاید.</p>
<h2 id="نظرت-درباره-فعالیت-فوتبالیستها-در-اینستاگرام-چیست">نظرت درباره فعالیت فوتبالیست‌ها در اینستاگرام چیست؟</h2>
<p>مطمئناً اینستاگرام زندگی فوتبالیست‌ها را تحت تاثیر قرار می‌دهد. شاید یک بازیکن در فشار فضای مجازی دچار مشکل شود و نتواند با آن فشارها کنار بیاید. در این شرایط یک بازیکن فوتبالش خراب می‌شود و شاید زندگی‌اش به راه دیگری بیافتد. فکر می‌کنم اگر از فضای مجازی کمی دور شویم بهتر باشد. یک بازیکن نباید ۲۴ ساعته تلفن همراهش را در دست بگیرد تا ببیند که فلان‌ شخص چه صحبت‌هایی مطرح کرده است. حتی در فضای مجازی من را تهدید کردند و بعد از بازی با تراکتورسازی هواداران این تیم پیام‌های تهدیدآمیز به من دادند اما من این مسائل را به پای هوادارنماها می‌گذارم و اینطور نیست که تک‌تک پیام‌ها را بخوانم تا ببینم بقیه چه می‌گویند.</p>
<h2 id="فوتبالیستهای-خارجی-را-زیر-ذرهبین-داری-که-ببینی-در-فضای-مجازی-چطور-رفتار-میکنند">فوتبالیست‌های خارجی را زیر ذره‌بین داری که ببینی در فضای مجازی چطور رفتار می‌کنند؟</h2>
<p>فکر نمی‌کنم در خارج از کشور فوتبالیست‌ها اینقدر درگیر فضای مجازی باشند. اما در ایران این مسائل بیداد می‌کند و همه چیز بازی به بازی پیش می‌رود.</p>
<h2 id="خودت-به-عنوان-یکی-از-بازیکنانی-که-در-فضای-مجازی-فعالیت-میکنی-چطور-حضورت-را-در-شبکههای-اجتماعی-مدیریت-میکنی">خودت به عنوان یکی از بازیکنانی که در فضای مجازی فعالیت می‌کنی چطور حضورت را در شبکه‌های اجتماعی مدیریت می‌کنی؟</h2>
<p>من برای فضای مجازی خیلی وقت نمی‌گذارم. به فضای مجازی زیاد اهمیت نمی‌دهم. نه انتقادها را زیاد توجه می‌کنم و نه چیز دیگر اما به هر حال از حمایت‌ها انرژی خوبی می‌گیرم. اما فحاشی‌ها را نمی‌خوانم و به آن اهمیت نمی‌دهم چون هر کاری که انجام بدهم این مسائل وجود دارد. هر کسی با فضای مجازی به گونه‌ای کنار می‌آید یک نفر شاید بتواند راهش را با این شرایط ادامه دهد و شاید یک نفر نتواند.  شاید یک بازیکن به دلیل همین فشارها دیگر نتواند به توپ یک ضربه ساده بزند اما من اینطور نیستم.</p>
<h2 id="اما-به-هر-حال-این-فضا-یک-فضای-مجازی-است-و-شاید-خیلی-نتوان-به-آن-اعتماد-کرد">اما به هر حال این فضا یک فضای مجازی است و شاید خیلی نتوان به آن اعتماد کرد.</h2>
<p>بحث من هم همین است چرا که برخی مواقع این مسائل باعث می‌شود تا مسیر یک بازیکن کج شود.</p>
<h2 id="نیمفصل-تمام-شد-و-به-نظر-میرسد-که-پرسپولیس-خیلی-خسته-شده-است">نیم‌فصل تمام شد و به نظر می‌رسد که پرسپولیس خیلی خسته شده است.</h2>
<p>ما بازی به بازی انرژی‌مان تحلیل رفت و این مسئله ما را دچار مشکل کرد. ما به دلیل کمبودهایی که داریم نتوانستیم ریکاوری خوبی انجام دهیم. البته با همین شرایطی که وجود دارد آقای برانکو به بهترین شکل تیم را آماده می‌کند. به هر حال ما هر چهار روز یک بازی کردیم و ریکاوری کردن در این شرایط واقعاً سخت است.</p>
<p>منتقدان می‌گویند پرسپولیس از سمت دولت حمایت می‌شود و حتی با شعار وزیر پرسپولیسی به این موضوع واکنش نشان دادند. جدیداً هم صحبت از حمایت‌های داوری به سود پرسپولیس و به ضرر سایر تیم‌ها است تو در این باره چه صحبتی داری؟ آیا واقعاً از پرسپولیس حمایت‌های پشت‌پرده می‌شود؟</p>
<p>قبل از هر چیز باید از این بگویم که آقای گرشاسبی تا وقتی بود برای پرسپولیس زحمات زیادی کشید و بدهی‌های باشگاه را پرداخت کرد. ما حتی خطر تهدید حذف از آسیا را داشتیم اما ما تا اینجا ۱۵ درصد از قراردادمان را گرفته‌ایم. اگر از ما حمایت می‌شد شرایط اینگونه بود؟ تیمی که به فینال آسیا رسیده باید ۱۵درصد از قراردادش را بگیرد؟ آیا تیمی که به قول برخی‌ها حمایت دولت پشت‌سرش هست وضعیتش اینگونه است. در تیم ما مگر چند بازیکن قرارداد خوب و بالا بسته‌اند؟ شما فکر می‌کنید چند نفر؟ در تیم ما نهایتاً پنج نفر پول میلیاردی می‌گیرند ما تا اینجای فصل حداقل باید ۵۰ درصد از پول‌مان را می‌گرفتم اما فقط ۱۵ درصد گرفتیم و به نظر شما در این شرایط از تیم ما حمایت می‌شود؟ متاسفانه وقتی یک تیم در ایران چند سال پشت‌سر هم نتیجه می‌گیرد از این اتفاق‌ها برایش رقم می‌زنند. معمولاً در ایران اینگونه است که وقتی یک تیمی یک سال قهرمان می‌شود مطمئناً‌ سال بعد از نظر نتیجه‌گیری عملکرد خوبی ندارد اما پرسپولیس ۳-۴ سال است که بهترین تیم ایران بوده و حتی به فینال آسیا رسید و در این شرایط طبیعی است که از این هجمه‌ها به وجود می‌آید.</p>
<p>با فینالیست شدن پرسپولیس در آسیا شاهد حضور مقامات ارشد فوتبال دنیا در تهران بودیم و حتی ورزشگاه آزادی مرمت شد و شاید به این خاطر است که این حرف‌ها را درباره پرسپولیس مطرح می‌کنند.</p>
<p>مگر بد است که ورزشگاه آزادی نوسازی شده است؟ اگر ۱۰ سال بعد استادیوم آزادی فرو  می‌ریخت خوب بود؟‌</p>
<p>این روزها شاهد هستیم برخی از هواداران تیم‌های دیگر پرچم ژاپن را به ورزشگاه می‌آورند. به نظر می‌رسد این مسئله نه در جهت حمایت از تیم خودشان بلکه در جهت تخریب تیم پرسپولیس انجام می‌شود.</p>
<p>به هر حال شاید یک نفر این کار را انجام داده و بقیه هم بدون فکر کردن این مسئله را تکرار می‌کنند این کارها بد است.</p>
<h2 id="تنشهایی-که-به-صورت-ناخواسته-بین-تیم-ملی-و-پرسپولیس-به-وجود-آمده-روی-عملکرد-پرسپولیس-و-بازیکنانش-تاثیرگذار-است">تنش‌هایی که به صورت ناخواسته بین تیم ملی و پرسپولیس به وجود آمده روی عملکرد پرسپولیس و بازیکنانش تاثیرگذار است؟</h2>
<p>به نظر من نه.</p>
<h2 id="شاید-کم-دعوت-کردن-از-بازیکنان-پرسپولیس-به-تیم-ملی-به-همین-خاطر-باشد">شاید کم دعوت کردن از بازیکنان پرسپولیس به تیم ملی به همین خاطر باشد.</h2>
<p>این دیگر به سلیقه سرمربی تیم ملی بستگی دارد و او صلاح می‌داند چه کسی به تیم ملی دعوت بشود و یا نشود. اما ما کار خودمان را می‌کنیم. شاید در بیرون از پرسپولیس انتقاداتی انجام شود اما ما بازیکنان کار خودمان را می‌کنیم و به این مسائل کاری نداریم.</p>
<p>سیدجلال حسینی هم که از تیم ملی خداحافظی کرد تو به عنوان یکی از هم‌بازی‌های او چه صحبتی در خصوص خداحافظی او از تیم ملی داری؟</p>
<p>به نظر من از سیدجلال حسینی باید الگوبرداری کرد. او زندگی حرفه‌ای و کاملاً سالمی دارد و هر بازیکنی می‌تواند سیدجلال را الگوی خودش قرار بدهد. او زحمات زیادی برای تیم ملی کشید و برایش آرزوی موفقیت دارم. به نظر من سیدجلال می‌تواند در این چند سالی که با ما هست کمک زیادی به ما انجام بدهد.</p>
<h2 id="حسرت-فوتبالی-تو-چیست">حسرت فوتبالی تو چیست؟</h2>
<p>می‌توانستم به گونه‌ای مسیر فوتبالی‌ام را تغییر دهم. زمانی که در تیم ملی نوجوانان بودم یک بازی با تیم جوانان‌هامبورگ آلمان داشتیم و من و پیام صادقیان می‌توانستیم همان موقع زندگی فوتبالی‌مان را تغییر دهیم. همان زمان پیشنهاد خوبی از یک تیم آلمانی داشتیم اما به دلیل اینکه سربازی نرفته بودیم نتوانستیم به آن تیم قرارداد ببندیم و این یک حسرت بزرگ برای من است. شاید این مسئله می‌توانست مسیر زندگی ما را عوض کند. اما آنطور هم حسرتش را نمی‌خورم. بازی کردن در اروپا شرایط خاص خودش را دارد اما الان هم در تیمی مثل پرسپولیس هستم که میلیون‌ها هوادار دارد.</p>
<h2 id="پیشنهاد-جدی-از-تیمهای-خارجی-داشتی-که-به-آن-پشتپا-بزنی-و-در-پرسپولیس-بمانی">پیشنهاد جدی از تیم‌های خارجی داشتی که به آن پشت‌پا بزنی و در پرسپولیس بمانی؟</h2>
<p>پیشنهاد خیلی خوبی از لیگ ترکیه داشتم اما نرفتم. من حتی بلیت ترکیه را هم گرفته بودم. حتی پیشنهادی از لیگ یونان داشتم که کارم تمام شده هم بود. یک پیشنهاد هم از بلژیک داشتم که خیلی خوب بود. وقتی خبر این پیشنهادها همه جا پخش شد و رسانه‌ها به آن پرداختند یک شب حدود ۴۰ هزار پیام از مردم دریافت کردم که پرسپولیس را تنها نگذارم و همان شب تصمیم گرفتم که به این پیشنهادها جواب منفی بدهم و در پرسپولیس بمانم.</p>
<h2 id="چند-بازیکن-در-روزهایی-که-پنجره-نقل-و-انتقالات-پرسپولیس-بسته-بود-از-این-تیم-رفتند-و-فضای-منفی-علیه-آنها-به-راه-افتاد">چند بازیکن در روزهایی که پنجره نقل و انتقالات پرسپولیس بسته بود از این تیم رفتند و فضای منفی علیه آنها به راه افتاد.</h2>
<p>بازیکنانی که از پرسپولیس جدا شدند برای این تیم زحمت کشیدند و نمی‌توان به آنها ایراد گرفت. هواداران اصیل پرسپولیس قدردان زحمات بازیکنان فعلی و جدا شده‌ها هستند و به کسی بی‌احترامی نمی کنند. آنها تصمیم گرفتند که از پرسپولیس بروند و در یک تیم دیگر بازی کنند و نمی‌توان خیلی به آنها خرده گرفت. هر کسی امکان دارد در زندگی شخصی‌اش تصمیمی بگیرد و نمی‌توان کسی را بابت آن مؤاخذه کرد هرکجا هستند برای آنها آرزوی موفقیت می‌کنم.</p>
<h2 id="بهترین-تصویری-که-از-تو-در-پرسپولیس-به-جا-مانده-چیست">بهترین تصویری که از تو در پرسپولیس به جا مانده چیست؟</h2>
<p>این را من نباید بگویم بلکه هواداران باید درباره آن حرف بزنند. واقعاً نمی‌دانم چه بگویم و بهتر است هواداران درباره آن حرف بزنند اما فکر می‌کنم گلی که در دربی زدم خیلی خاطره‌انگیز بود. در آن بازی محمد نوری گل زد و لباسش را درآورد و وقتی من هم گل زدم چیزی به ذهنم نرسید و خواستم مثل او لباسم را در بیاورم اما چون کارت زرد داشتم اخراج شدم.</p>
<h2 id="بهترین-تیتری-که-در-مورد-خودت-خواندی-چه-بود">بهترین تیتری که در مورد خودت خواندی چه بود؟</h2>
<p>بعد از بازی با پیکان به دلیل اینکه دهانم خونی بود تیتر زده بودند؛ کامبک خون‌آشام!‌ این تیتر خیلی به دلم نشست.</p>
<h2 id="استقلالیها-هنوز-به-خاطر-سوپرجام-معترض-هستند-استقلالیها-معتقدند-که-کاپ-سوپرجام-را-از-پرسپولیس-پس-میگیرند">استقلالی‌ها هنوز به خاطر سوپرجام معترض هستند. استقلالی‌ها معتقدند که کاپ سوپرجام را از پرسپولیس پس می‌گیرند.</h2>
<p>از دو ماه قبل از تاریخ سوپرجام این برنامه‌ریزی صورت گرفته بود که در آن تاریخ پرسپولیس و استقلال با هم بازی کنند و اینطور نبود که تیمی بگوید به خاطر فشردگی بازی‌ها نمی‌توانستند بازی کنند.  از دو ماه قبل نامه‌نگاری شده بود برای انجام سوپرجام و ما هم می‌دانستیم که در تاریخ مشخص باید به مصاف استقلال برویم و به همین دلیل تمرینات ما کاملاً برای این بازی برنامه‌ریزی شد بود. به نظر من دادن جام به پرسپولیس طبیعی بود و باید این اتفاق رخ می‌داد.</p>
<h2 id="اهل-مطالعه-هستی">اهل مطالعه هستی؟</h2>
<p>نه متاسفانه. خیلی حوصله کتاب خواندن ندارم. اما فیلم و سریال زیاد نگاه می‌کنم.</p>
<h2 id="بین-فوتبالیستهای-خارجی-به-کدام-بازیکن-بیشتر-علاقه-داری">بین فوتبالیست‌های خارجی به کدام بازیکن بیشتر علاقه داری؟</h2>
<p>آزارد.</p>
<h2 id="گل-زدن-را-بیشتر-دوست-داری-یا-پاس-گل-دادن-را">گل زدن را بیشتر دوست داری یا پاس گل دادن را؟</h2>
<p>پاس گل دادن را خیلی دوست دارم حتی در لیگ پانزدهم بهترین گل‌ساز لیگ شدم و امسال هم ان‌شاءالله که این اتفاق رخ بدهد هرچند که در حال حاضر با شش پاس گل بهترین گل‌ساز لیگ هستم و تلاش می‌کنم تا ضمن موفقیت همراه با پرسپولیس بتوانم بهترین گل‌ساز لیگ شوم. البته باید گاهی مواقع به قصد گل زدن به توپ ضربه بزنم اما کم این کار را انجام می‌دهم.</p>
<p>منبع: <a href="https://www.mashreghnews.ir/news/919587">مشرق نیوز</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
