<!DOCTYPE html>
<html lang='en' >
  <head>
  <title>تیم منتخب هفته آخر لیگ برتر فوتبال ایران | تراکتورنیوز</title>
  <meta charset='utf-8'>
  <meta name = 'viewport' content = 'width=device-width, initial-scale=1.0, maximum-scale=1.0, user-scalable=no'>
  <meta http-equiv = 'X-UA-Compatible' content = 'IE=edge'>
<meta name = 'keywords' content = 'تراکتورنیوز'>
<meta property = 'og:locale' content = 'en_US' />
<meta property = 'og:type' content = 'article' />
<meta property = 'og:title' content = 'تیم منتخب هفته آخر لیگ برتر فوتبال ایران' />
<meta property = 'og:description' content = 'تیم سایپا، ذوب‌آهن، پرسپولیس و استقلال هر کدام با دو بازیکن، بیشترین نماینده را در ترکیب منتخب هفته آخر لیگ برتر قرار داده‌اند.
پرسپولیس به مصاف …'>
<meta property = 'og:url' content = 'http://traktornews.ir/news/2018-04-28-%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A2%D8%AE%D8%B1-%D9%84%DB%8C%DA%AF-%D8%A8%D8%B1%D8%AA%D8%B1-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86/' />
<meta property = 'og:image' content = 'http://traktornews.ir/images/https:/static2.farakav.com/files/pictures/01232710.jpg'/>
<link rel='apple-touch-icon' sizes='180x180' href='http://traktornews.ir/images/icons/apple-touch-icon.png'>
<link rel='icon' type='image/png' sizes='32x32' href='http://traktornews.ir/images/icons/favicon-32x32.png'>
<link rel='icon' type='image/png' sizes='16x16' href='http://traktornews.ir/images/icons/favicon-16x16.png'>
<link rel='manifest' href='http://traktornews.ir/images/icons/site.webmanifest'>
<meta name='msapplication-TileColor' content='#da532c'>
<meta name='theme-color' content='#ffffff'>

  <link rel='canonical' href='http://traktornews.ir/news/2018-04-28-%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A2%D8%AE%D8%B1-%D9%84%DB%8C%DA%AF-%D8%A8%D8%B1%D8%AA%D8%B1-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86/'>
  <link rel = 'stylesheet' href = 'http://traktornews.ir/css/styles.86c6da248e485cdc7f340baeb04c29cf0499e12a33a387104028f046c1d4ba15aa3ef8a4bf8f44a2fba7f0263053fa54dc4d2f2baa3d6c8ebb3c69f7bdbded2b.css' integrity = 'sha512-hsbaJI5IXNx/NAuusEwpzwSZ4Sozo4cQQCjwRsHUuhWqPvikv49Eovun8CYwU/pU3E0vK6o9bI67PGn3vb3tKw=='>
</head>

  <body>
    <div class = 'nav-drop'>
  <div class = 'nav-body'>
    <div class = 'nav-close'></div><div class = 'color_mode'>
<label for = 'mode'>Toggle Dark Mode</label>
<input type = 'checkbox' class = 'color_choice' id = 'mode'>
</div>

  </div>
</div><header class = 'nav' >
  <nav class = 'nav-menu'>
    <a href='http://traktornews.ir/' class = 'nav-brand nav_item'>تراکتورنیوز</a>
    <div class = 'nav_bar-wrap'>
      <div class = 'nav_bar'></div>
    </div>
  </nav>
</header>


    <main>
      
  <div class = 'wrap mt post'>
    <div><p class = 'post_date'>28. April 2018</p>
      <h1 class = 'post_title'>تیم منتخب هفته آخر لیگ برتر فوتبال ایران</h1>
      <div class = 'post_body'>
        <div class = 'post_inner'>
        
          <img src = 'https://static2.farakav.com/files/pictures/01232710.jpg' alt = 'https://static2.farakav.com/files/pictures/01232710.jpg' class = 'post_thumbnail'>
        
          <p>تیم سایپا، ذوب‌آهن، پرسپولیس و استقلال هر کدام با دو بازیکن، بیشترین نماینده را در ترکیب منتخب هفته آخر لیگ برتر قرار داده‌اند.</p>
<p>پرسپولیس به مصاف سپیدرود رشت رفت و با ارائه یک بازی یک طرفه و با نتیجه‌ی قاطع ۳ - ۰ حریف شمالی خود را شکست داد و‌ به استقبال جشن قهرمانی رفت. اما در یکی از حساس‌ترین‌ بازی‌های این هفته، شاگردان امیر قلعه‌نویی در تهران به مصاف نفت تهران رفتند و در آخر با تک گل استنلی کی‌روش برنده این مسابقه شدند. ذوبی‌ها با کسب برد مقابل حریف تهرانی با ۵۵ امتیاز عنوان نایب قهرمانی لیگ برتر را به دست آوردند. در دیگر بازی حساس هفته سی‌ام تیم استقلال تهران در اصفهان به دیدار سپاهان رفت و توانست با تک گل مامه بابا تیام حریف بحران‌زده خود را شکست دهد. شاگردان شفر با به دست آوردن این برد ۵۴ امتیازی شدند و در رده سوم جدول قرار گرفتند. سومین جدال حساس هفته پایانی، بین دو تیم سایپا و پیکان برگزار شد که در نهایت شاگردان علی دایی با نتیجه ۲-۱ حریف تهرانی خود را پشت سر گذاشته و  سه امتیاز شیرین کسب کردند. مهدی ترابی و رضا اسدی زننده دو گل سایپا در این مسابقه بودند. نارنجی‌پوشان با این‌ برد ۵۴ امتیازی شدند و به علت تفاضل گل کمتر نسبت به استقلال در رده چهارم قرار گرفتند.</p>
<p>در دیگر مسابقات این هفته، تیم تراکتورسازی در اهواز، فولاد را با یک‌ گل شکست داد. پارس‌جنوبی جم‌ در مشهد با یک گل برابر مشکی‌پوشان به برتری رسید.</p>
<!-- raw HTML omitted -->
<p>دیدار دو تیم صنعت نفت آبادان و استقلال خوزستان با نتیجه پر گل ۳-۳  و گسترش فولاد تبریز و پدیده مشهد با نتیجه ۰-۰ به پایان رسید.</p>
<p>تیم منتخب هفته سی‌ام به شرح زیر است:</p>
<p>دروازه بان :</p>
<h2 id="حامد-فلاحزاده-سایپا-تهران">حامد فلاح‌زاده (سایپا تهران):</h2>
<p>دروازه بان سایپا که در این فصل در اغلب بازی‌ها وظیفه حراست از دروازه نارنجی پوشان را برعهده داشته، در آخرین بازی تیمش نیز مقابل پیکان بازی خوبی را به نمایش گذاشت و با عکس العمل‌های به موقع خود باعث تثبیت برد تیمش شد. فلاح زاده هرچند یک بار دروازه اش توسط محمدصادق بارانی از روی نقطه پنالتی باز شد اما نمایش خوب او باعث شد سایپا با این سه امتیاز عنوان چهارمی اش تثبیت شود. فلاح زاده در این فصل موفق به ثبت 9 کلین شیت شده است.</p>
<p><img src="http://static1.farakav.com/files/pictures/watermark/01151804.jpg" alt=""></p>
<h2 id="مدافعان-">مدافعان :</h2>
<h2 id="محمد-انصاری--پرسپولیس-تهران-">محمد انصاری ( پرسپولیس تهران) :</h2>
<p>محمد انصاری یکی از ثبات ترین بازیکنان پرسپولیس در این فصل بود که با ارائه بازی‌های خوبش توانست در بیش از 80 درصد دقایق بازی تیمش حضور داشته باشد. پسر بی حاشیه سرخپوشان ضمن ارائه بازی بی اشتباه مقابل سپیدرود گل اول تیمش را نیز از روی یک ضربه ایستگاهی به ثمر رساند تا در جشن قهرمانی تیمش سهیم باشد.</p>
<p><img src="http://static1.farakav.com/files/pictures/watermark/01298679.jpg" alt=""></p>
<h2 id="خالد-شفیعی-ذوب-آهن-">خالد شفیعی (ذوب آهن) :</h2>
<p>مدافع شیرازی تیم فوتبال ذوب مقابل نفت باانگیزه نمایش خوبی داشت تا لیگ برتر را با خاطره‌ای خوش از بازگشت به ایران تمام کند. شفیعی در کنترل حمله وران نفت از آل کثیر تا منوچهری و بقیه خوب عمل کرد و نشان داد آمادگی لازم را برای دو بازی آسیایی مقابل تهاجمی ترین تیم فعلی ایران دارد. شفیعی که از شیراز به فوتبال ایران معرفی شده یکی از ستاره‌های  نسلی است که بدون حضور یکی از تیم‌های شهر در لیگ برتر چراغ فوتبال فارس را روشن نگه داشته است.</p>
<p><img src="http://static1.farakav.com/files/pictures/watermark/01288163.jpg" alt=""></p>
<h2 id="پژمان-منتظری--استقلال-تهران--">پژمان منتظری ( استقلال تهران ) :</h2>
<p>بی شک منتظری یکی از بهترین‌های استقلال در دور برگشت بود. مدافع با تجربه استقلال که بعد از رفع مصدومیت به ترکیب تیمش بازگشت، یک مهره ارزشمند در قلب خط دفاعی برای شفر بود. او در کنار بازی‌های خوبش یک رهبر و لیدر واقعی برای تیمش بود و در بازی آخر استقلال مقابل سپاهان نیز به خوبی آبی پوشان را همراهی کرد. او در مصاف با مهاجمان سپاهان موفق بود و پایه گذار آخرین کلین شیت تیمش در این فصل بود.</p>
<p><img src="http://static1.farakav.com/files/pictures/01298680.jpg" alt=""></p>
<p>هافبک‌ها:</p>
<h2 id="محمد-نوری-پارسجنوبی-جم">محمد نوری (پارس‌جنوبی جم):</h2>
<p>هافبک با تجربه پارس که در نقل و انتقالات نیم فصل از تراکتورسازی جدا و به جمع شاگردان مهدی تارتار اضافه شده بود، تولدی دوباره در تیم جدید خود داشت. نوری با گلزنی برابر مشکی‌پوشان، در دومین هفته پیاپی موفق به گشودن دروازه حریفان شد.‌هافبک با تجربه پارس که در این بازی کاپیتان تیمش هم بود با استفاده از تک موقعیت خود، سه امتیاز شیرین خارج از خانه را به حساب نماینده بوشهر واریز کرد و آن‌ها را به رده پنجم جدول رساند. نوری هفته گذشته هم گل اول پارس‌جنوبی را وارد دروازه نفت تهران کرده بود.</p>
<p><img src="http://static1.farakav.com/files/pictures/watermark/01282457.jpg" alt=""></p>
<h2 id="احسان-پهلوانتراکتورسازی-تبریز">احسان پهلوان(تراکتورسازی تبریز):</h2>
<p>هافبک تراکتورسازی که اعلام شده بود به دلیل مصدومیت در دیدار تیمش برابر فولاد حضور نخواهد داشت، از ابتدا در ترکیب تیم ساغلام حضور یافت. او در نیمه اول یک بار دروازه فولاد را بطور جدی تهدید کرد که حامد لک برابر او خودنمایی کرد، او در تک موقعیت تیمش در نیمه دوم و در دقیقه ٧٨ موفق شد تا با یک ضربه دقیق از بین مدافعین فولاد، دروازه لک را باز کند تا سه امتیاز نهایی لیگ به حساب تراکتورسازی ریخته شود. گل مهم پهلوان در این بازی که البته حساسیت چندانی نداشت باعث شد تا نام او را در بین‌هافبک‌های تیم منتخب هفته سی ام یادداشت کنیم.</p>
<p><img src="http://static1.farakav.com/files/pictures/watermark/01298675.jpg" alt=""></p>
<h2 id="حامد-پاکدلصنعت-نفت-آبادان">حامد پاکدل(صنعت نفت آبادان):</h2>
<p>فراز کمالوند بعد از یک بازی مجددا حامد پاکدل را به‌عنوان ۱۱ بازیکن ابتدایی صنعت نفت وارد زمین کرد و در آخرین بازی فصل برابر استقلال خوزستان به میدان فرستاد که این بازیکن هم در همان لحظات ابتدایی قدر فرصت مجدد بازگشتش به ترکیب را دانست و در دقیقه ۷ پاس میلاد جهانی را با یک چرخش و شوت پای چپ زمینی تبدیل به گل اول تیمش کرد؛‌هافبک- مهاجم صنعت نفت در ادامه مسابقه هم تلاش زیادی با فرار از سمت راست زمین و بین مدافعان استقلال خوزستان داشت تا علاوه بر اینکه شیمبا را در موقعیت گلزنی قرار می‌دهد، باز هم دروازه حریف را باز کند که تلاش‌های مستمر او در دقیقه ۵۰ نتیجه داد و او توانست ارسال بدون نقص جهانی از جناح چپ زمین را با ضربه سر بزند و گل سوم آبادانی‌ها را به ثمر برساند.</p>
<p><img src="http://static1.farakav.com/files/pictures/01298681.jpg" alt=""></p>
<h2 id="فرشاد-احمدزاده-پرسپولیس">فرشاد احمدزاده (پرسپولیس):</h2>
<p>مهمترین ویژگی فرشاد دویدن است. او با پرس و بازیسازی کار را بر بازیکنان روبه رو سخت می‌کند. وینگر تیم پرسپولیس روز گذشته عملکرد بسیار خوبی مقابل سپیدرود داشت و در حملات سرخپوشان موثر ظاهر می‌شد. احمدزاده بیشتر از دیگر‌هافبک‌های پرسپولیس صاحب توپ میشد و با استفاده تکنیک بالا و قدرت تصمیم گیری خوب، پاس‌های کلیدی ارسال میکرد. به ثمر رساندن گل ششم نیز روز خوب فرشاد را تکمیل کرد تا او یک فصل عالی در تیم پشت سر گذاشته باشد. احمدزاده با این حضور کلیدی در بین بازیکنان اصلی نشان داد که تنبیه انضباطی خود را هم پشت سر گذاشته است .</p>
<p><img src="http://static1.farakav.com/files/pictures/01298683.jpg" alt=""></p>
<h2 id="مهاجمان-">مهاجمان :</h2>
<h2 id="کیروش-استنلیذوبآهن-اصفهان">کی‌روش استنلی(ذوب‌آهن اصفهان):</h2>
<p>بی‌شک می‌توان لقب کارگردان نایب قهرمانی ذوب‌آهن را به این مهاجم برزیلی داد. کی‌روش در بازی هفته قبل تیمش مقابل پرسپولیس، با گل دقیقه ۹۰ خود سه امتیاز حساس را به امیر قلعه‌نویی تقدیم کرد. این مهاجم برزیلی در جدال با نفت تهران هم از پاس در عمق بختیار رحمانی به زیبایی استفاده کرد و با نفوذ به عمق دفاع نفت و‌‌ با یک شلیک تماشایی، تک گل سه امتیازی ذوبی‌ها را به ثمر رساند و آن‌ها را به مقام نایب قهرمانی لیگ هفدهم رساند. کی‌روش که از نیم فصل دوم مسابقات در ترکیب ذوب‌آهن قرار گرفته است، تا به اینجا توانسته ۹ گل به نام خود ثبت کند.</p>
<p><img src="http://static1.farakav.com/files/pictures/01297732.jpg" alt=""></p>
<h2 id="تیام-استقلال-تهران">تیام (استقلال تهران):</h2>
<p>مامه تیام در بازی با سپاهان هم مثل تقریبا تمام بازی‌هایی که در فصل برای استقلال به میدان رفته بود نمایش فوق العاده‌ای داشت و نشان داد یکی از بهترین بازیکنان خارجی شاغل در تاریخ لیگ است. تیام در تک گل بازی به زیبایی پاس ارسالی از جناح راست را با یک ضربه تک ضرب وارد دروازه سپاهان کرد تا ثابت کند برای او یک لحظه کافی است تا بتواند دروازه حریف را باز کند.</p>
<p>اما روز خوب تیام تنها به خاطر گلزنی او نبود، این مهاجم سنگالی در دقایقی از بازی که دور از دروازه است هم به خوبی توپ نگه می‌دارد و اجازه می‌دهد بازیکنان تهاجمی به خط حمله اضافه بشوند. تیام روز گذشته و در شرایطی که هنوز تعداد زیادی بازی برای استقلال انجام نداده موفق شد هشتمین گل خود برای این تیم را بزند تا نشان بدهد چقدر در افزایش کیفیت فنی استقلال بازیکن موثری است.</p>
<p><img src="http://static1.farakav.com/files/pictures/01298717.jpg" alt=""></p>
<h2 id="مهدی-ترابیسایپا-تهران">مهدی ترابی(سایپا تهران):</h2>
<p>قرار گرفتن مهدی ترابی در بین بهترین‌ها تبدیل به امری عادی برای همگان‌ شده است. اما این مهاجم جوان آنقدر خوب بازی می‌کند که تمامی اهالی فوتبال را به استفاده از وی مجاب می‌کند. ترابی در بازی مقابل پیکان، خیلی زود از روی نقطه پنالتی، سایپا را پیش انداخت و بعد از آن یک موقعیت استثنایی و تک به تک را با بدشانسی از دست داد. در ادامه ترابی با کنترل بازی به نفع سایپا، سه امتیاز حساس برای تیمش به ارمغان آورد. مهاجم تکنیکی و سرعتی نارنجی‌پوشان در لیگ هفدهم ۱۰ گل به نام خود ثبت کرد و‌ یکی از موثرترین بازیکنان سایپا در کسب مقام‌ چهارم لیگ برتر لقب گرفت. حال زمزمه‌های زیادی در رابطه با جدایی این بازیکن از سایپا به گوش می‌رسد که باید منتظر ماند و دید تا چه حد این قضیه صحت دارد.</p>
<p><img src="http://static1.farakav.com/files/pictures/01298684.jpg" alt=""></p>
<ul>
<li>البته رضا اسدی، بازیکن سایپا نیز دیگر چهره تاثیرگذار نارنجی پوشان در برد مقابل پیکان بود؛ در روز پایانی لیگ که سایپا برابر پیکان به دنبال نمایش سراسر هجومی بود تا بتواند به پیروزی برسد و امیدوار به قطعی کردن سهمیه آسیایی باشد،‌هافبک دفاعی بلندقامت نارنجی پوشان هم تا خط حمله پیش می‌رفت تا بتواند به مهاجمان زهردار سایپا کمک کند که در این سیستم شاگردان علی دایی، رضا اسدی در کنار نمایش درخشانی که در میانه زمین با خراب کردن توپ‌های بازیکنان نفت، برتری در نبردهای هوایی، تکل‌های موفق، پاس‌های دقیق و &hellip; داشت، موفق شد در دقیقه ۲۶ کار پیکان را یکسره کند و دومین گل تیمش را بعد از یک چرخش زیبا و ضربه تمام کننده به ثمر برساند؛ رضا اسدی که آخرین گلش را در هفته نوزدهم همین فصل برابر استقلال زده بود، فصل را نیز با گل تمام کرد و یکی از دو گل تیمش در دربی خودروسازان مقابل پیکان را به نام خود به ثبت رساند.</li>
</ul>
<p>منبع: <a href="http://varzesh3.com/news/1520528/%D8%AA%DB%8C%D9%85-%D9%85%D9%86%D8%AA%D8%AE%D8%A8-%D9%87%D9%81%D8%AA%D9%87-%D8%A2%D8%AE%D8%B1-%D9%84%DB%8C%DA%AF-%D8%A8%D8%B1%D8%AA%D8%B1-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86">ورزش سه</a></p>

        </div>
        <div class ='post_extra mb-2'>
          <div class = 'copy' data-before = 'Share Story' data-after = 'Link Copied'>
  <svg class="icon">
    <use xlink:href="#copy"></use>
  </svg>
</div>
        </div>
        <div>
        
        </div>
      </div>
    </div>
    <a href = 'http://traktornews.ir/' class = 'post_nav'><span class = 'post_next'>The Latest 
      <svg class="icon icon_scale">
        <use xlink:href="#double-arrow"></use>
      </svg>
    </span></a>
  </div>

    </main>
    <footer class = 'footer wrap pale'>
  <p>&copy;&nbsp;<span class = 'year'></span>&nbsp;تراکتورنیوز</p>
  <p class="attribution upcase">Designed by  <a href = '<no value>' target = '_blank' title = 'Linkedin Profile' rel = 'nonopener'><no value></a></p>
</footer>


<script src = 'http://traktornews.ir/js/index.min.6b08dedca2d6914576322acd7dbefbda628be9555d6b0f4279f74f1766e44ec99f2856ffdac392db7341328595cd7641ea3446d508326a5f0d6f880eb0f3c383.js'></script>

    <svg width="0" height="0" class="hidden">
  <symbol xmlns="http://www.w3.org/2000/svg" viewBox="0 0 699.428 699.428" id="copy">
    <path d="M502.714 0H240.428C194.178 0 153 42.425 153 87.429l-25.267.59c-46.228 0-84.019 41.834-84.019 86.838V612c0 45.004 41.179 87.428 87.429 87.428H459c46.249 0 87.428-42.424 87.428-87.428h21.857c46.25 0 87.429-42.424 87.429-87.428v-349.19L502.714 0zM459 655.715H131.143c-22.95 0-43.714-21.441-43.714-43.715V174.857c0-22.272 18.688-42.993 41.638-42.993l23.933-.721v393.429C153 569.576 194.178 612 240.428 612h262.286c0 22.273-20.765 43.715-43.714 43.715zm153-131.143c0 22.271-20.765 43.713-43.715 43.713H240.428c-22.95 0-43.714-21.441-43.714-43.713V87.429c0-22.272 20.764-43.714 43.714-43.714H459c-.351 50.337 0 87.975 0 87.975 0 45.419 40.872 86.882 87.428 86.882H612v306zm-65.572-349.715c-23.277 0-43.714-42.293-43.714-64.981V44.348L612 174.857h-65.572zm-43.714 131.537H306c-12.065 0-21.857 9.77-21.857 21.835 0 12.065 9.792 21.835 21.857 21.835h196.714c12.065 0 21.857-9.771 21.857-21.835 0-12.065-9.792-21.835-21.857-21.835zm0 109.176H306c-12.065 0-21.857 9.77-21.857 21.834 0 12.066 9.792 21.836 21.857 21.836h196.714c12.065 0 21.857-9.77 21.857-21.836 0-12.064-9.792-21.834-21.857-21.834z"></path>
  </symbol>
  <symbol viewBox="0 0 53 42" xmlns="http://www.w3.org/2000/svg" id="double-arrow">
    <path d="M.595 39.653a1.318 1.318 0 0 1 0-1.864L16.55 21.833a1.318 1.318 0 0 0 0-1.863L.595 4.014a1.318 1.318 0 0 1 0-1.863L2.125.62a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0zm29 0a1.318 1.318 0 0 1 0-1.864L45.55 21.833a1.318 1.318 0 0 0 0-1.863L29.595 4.014a1.318 1.318 0 0 1 0-1.863l1.53-1.53a1.318 1.318 0 0 1 1.864 0l19.35 19.349a1.318 1.318 0 0 1 0 1.863l-19.35 19.35a1.318 1.318 0 0 1-1.863 0z"></path>
  </symbol>
</svg>
  </body>
</html>
